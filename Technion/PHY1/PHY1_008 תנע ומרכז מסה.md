---
aliases: תנע, מומנטום
---
# תנע
כפי שהוגדר ב[[Technion/PHY1/PHY1_003 חוקי ניוטון#תנע|חוקי ניוטון]], תנע/מומנטום הוא וקטור המוגדר כ-$\vec{p}=m\vec{v}$. יחידות התנע הם:
$$[\vec{p}]=\pu{kg * m *s-1}$$

באופן אינטואיטיבי אפשר לחשוב על תנע כגודל המבטא עד כמה
גוף רוצה להתמיד במצבו. לדוגמה, ככל שלגוף יש יותר מסה, כך כוח נתון שיפעל עליו יגרום לתאוצה קטנה יותר, וככל שמהירות הגוף גדולה יותר, כך יקח יותר זמן לכוח נתון לעצור אותו.

נדמיין מערכת הכוללת המון גופים. על הגופים פועל כוח חיצוני, לדוגמא גרביטציה או כוח חשמלי. באופן כללי, הכוח החיצוני יכול להשפיע על כל גוף בצורה שונה. בנוסף,
הגופים יכולים להפעיל כוח אחד על השני. כוחות של הגופים אחד על השני נקראים כוחות פנימיים. דוגמה לכוחות פנימיים הם התנגשויות וכוח משיכה חשמליים בין הגופים. מכאן שהכוח הפועל על כל גוף הוא הסכום של הכוחות החיצוניים והכוחות הפנימיים.

![[Technion/PHY1/PHY1_008/Screenshot_20230528_104120_Obsidian.jpg|book]]

>[!quote]- ציטוט מגידי:
>"בחיים יש אי וודאות. מי יודע מחר אני אולי אמות"


לכל אחד מהגופים יש תנע $\vec{p}_{i}=m_{i}\vec{v}_{i}$, כאשר $m_{i}$ ו-$\vec{v}_{i}$ הם המסה  והמהירות של הגוף ה-$i$. מכאן שהתנע הכולל של המערכת הוא הסכום הוקטורי של התנעים של כל אחד מהגופים:

$$\vec{p}_{\text{tot}}=\sum \vec{p}_{i}= \sum m_{i}\vec{v}_{i}$$

נגזור לפי הזמן ונקבל:

$$\frac{\mathrm{d}\vec{p}_{\text{tot}}}{\mathrm{d}t}={m}_{1}\vec{a}_{1}+{m}_{2}\vec{a}_{2}+\dots =\sum {m}_{i}\vec{a}_{i}=\sum  \vec{F}_{i}=\vec{F}_{\text{tot}}$$

כאשר $\vec{F}_{i}$ הוא הכוח הכולל הפועל על גוף $i$ ו-$\vec{F}_{\text{tot}}$ הוא הכוח הכולל הפועל על המערכת. בשיוויון השני השתמשנו בכך שבעבור גוף בעל מסה קבועה, נקבל מה[[Technion/PHY1/PHY1_003 חוקי ניוטון#חוק ניוטון השני|חוק שני של ניוטון]] כי:

$$\vec{F}_{i}=m_{i}\vec{a}_{i}=m_{i} \frac{\mathrm{d}\vec{v}_{i}}{\mathrm{d}t}= \frac{\mathrm{d}}{\mathrm{d}t}(m_{i}\vec{v}_{i})= \frac{\mathrm{d}\vec{p}_{i}}{\mathrm{d}t}$$

>[!quote]- ציטוט מגידי:
>"זה מזכיר לי אני צריך לבקר את המורה שלי למתמטיקה מהתיכון. אני צריך לבקר את הקבר שלה."



כאשר הכנסנו את המסה הקבועה לתוך הנגזרת בשוויון השלישי. נשים לב לתוצאה חשובה:כל הכוחות הפנימיים מבטלים אחד את השני על פי [[Technion/PHY1/PHY1_003 חוקי ניוטון#חוק ניוטון השלישי|חוק שלישי של ניוטון]].
כלומר, לכל כוח פנימי שגוף $i$ מפעיל על גוף $j$,קיים הכוח השווה בגודלו והפוך בכיוונו שגוף $j$ מפעיל על גוף $i$. נבטא תוצאה זאת באופן מתמטי:

$$\frac{\mathrm{d}\vec{p}_{\text{tot}}}{\mathrm{d}t}=\vec{F}_{\text{tot}}=\sum \vec{F}_{i,\text{ext}}+\cancel{ \sum_{i\neq j} \vec{F}_{ij} }=\sum \vec{F}_{i,\text{ext}}=\vec{F}_{\text{tot, ext}}$$
כאשר $\vec{F}_{ij}$ הוא הכוח שמפעיל גוף $j$ על גוף $i$. מכיוון שלכל $\vec{F}_{ij}$ קיים $\vec{F}_{ji}=-\vec{F}_{ij}$, הסכימה על הכוחות הפנימיים מתאפסת. מכאן שהכוח הכולל הפועל על המערכת הוא הסכום של הכוחות החיצוניים בלבד.

נסכם:
### שינוי תנע של מערכת
>[!info] משפט:
>שינוי התנע הכולל של  מערכת שווה לשקול הכוחות החיצוניים הפועלים על המערכת:
>$$\frac{\mathrm{d}\vec{p}_{ \text{tot}}}{\mathrm{d}t}=\vec{F}_{\text{tot, ext}}$$


>[!example] דוגמאות:
>1. שני גופים נעים על משטח אופקי ללא חיכוך (ראו איור). באיזשהו רגע הגופים מתנגשים ונדבקים (כי יש בינהם דבק).
>	![[Technion/PHY1/PHY1_008/PHY1_008 תנע זוויתי 2023-05-28 11.12.54.excalidraw.svg]]
>	%%[[Technion/PHY1/PHY1_008/PHY1_008 תנע זוויתי 2023-05-28 11.12.54.excalidraw|🖋 Edit in Excalidraw]], and the [[Technion/PHY1/PHY1_008 תנע זוויתי 2023-05-28 11.12.54.excalidraw.dark.svg|dark exported image]]%%
>	בכיוון התנועה לא פועל כוח חיצוני ולכן התנע בכייון זה נשמר (גם אחרי ההתנגשות). מכאן ש:
>	$$\begin{gather}
\vec{p}_{\text{before}}=\vec{p}_{\text{after}} \\
\Downarrow \\
{m}_{1}{\vec{v}}_{1}+{m}_{2}{\vec{v}}_{2}=({m}_{1}+{m}_{2})\vec{u}
\end{gather}$$
>	זוהי בעיה חד מימדית, אז נוותר על הכתיב הוקטורי.נסכם כי המהירות לאחר ההתנגשות היא:
>	$$u=\frac{{m}_{1}{v}_{1}+{m}_{2}{v}_{2}}{{m}_{1}+{m}_{2}}$$
>2. נתונה קרונית בעלת מסה $M$ במנוחה. בתוך הקרונית יש גוף בעל מסה $m$ שברגע $t=0$ נע במהירות ${v}_{0}\hat{\mathbf{x}}$ יחסית לקרקע. בשל החיכוך בין הגוף לקרונית, הגוף יעצר לבסוף ביחס לקרונית. נניח שאין חיכוך בין הקרונית לקרקע. מה תהיה מהירות הקרונית יחסית לקרקע לאחר שהגוף עצר יחסית אליה?
>	![[Technion/PHY1/PHY1_008/PHY1_008 תנע זוויתי 2023-05-28 11.34.14.excalidraw.svg]]
>	%%[[Technion/PHY1/PHY1_008/PHY1_008 תנע זוויתי 2023-05-28 11.34.14.excalidraw|🖋 Edit in Excalidraw]], and the [[Technion/PHY1/PHY1_008 תנע זוויתי 2023-05-28 11.34.14.excalidraw.dark.svg|dark exported image]]%%
>	נבחר את המערכת שלהו לכלול את הקרונית ואת המסה שבתוכה. מכאן שאין כוחות חיצוניים הפועלים על המערכת בכיוון תנועת הגוף, ולכן התנע בכיוון זה נשמר. נחשב את התנע ההתחלתי של המערכת. זהו התנע של הגוף ברגע $t=0$. מכיוון שזוהי בעיה חד מימדית, נשמיט את הכתיב הוקטורי.
>	$$p_{\text{initial}}=m{v}_{0}$$
>	התנע נשמר בכיוון התנועה ולכן לאחר שהגוף נעצר נקבל:
>	$$p_{\text{initial}}=m{v}_{0}=p_{\text{final}}=(M+m)u\implies u=\frac{m{v}_{0}}{(M+m)}$$
>	כאשר הגדרנו את המהירות הספוית מערכת העגלה והגוף כ-$u$.
>

# מרכז מסה
אם יש גוף בעל צורה כלשהי, אז נחלק את הגוף לאלמנטי מסה קטנים, $m_{i}$. **מרכז המסה** של הגוף מוגדר כ:

>[!info] הגדרה:
$$\vec{r}_{\text{ COM}}=\frac{1}{M_{\text{tot}}}\sum m_{i}\vec{r_{i}}=\frac{1}{\sum  m_{i}}\sum  m_{i}\vec{r}_{i}$$

כאשר $M_{\text{tot}}$ הוא המסה הכוללת של הגוף. במקרה של מערכת בעלת הרבה גופים, $\vec{r}_{i}$ הוא וקטור המקום של כל גוף.

![[Technion/PHY1/PHY1_008/Screenshot_20230528_120148_Obsidian.jpg|book|400]]

מהירות מרכז המסה היא:
$$\vec{v}_{\text{ COM}}=\frac{1}{M_{\text{tot}}}\sum m_{i}\vec{v}_{i}=\frac{1}{M_{\text{tot}}}\vec{p}_{\text{tot}}$$

מכאן שהתנע הכולל של המערכת היא $\vec{p}_{\text{tot}}=M_{\text{tot}}\vec{v}_{\text{ COM}}$ נגזור ביטוי זה לפי הזמן ונמצא ש:
$$\frac{\mathrm{d}\vec{p}_{\text{tot}}}{\mathrm{d}t}=\vec{F}_{\text{tot, ext}}=M_{\text{tot}}\vec{a}_{\text{ COM}}$$
תוצאה זו נראית כמו החוק השני של ניוטון. כלומר, תאוצת מרכז המסה שווה לכוח החיצוני השקול הפועל על המערכת חלקי מסת המערכת. לא משנה מה צורת הגוף, תנועת מרכז המסה היא כמו גוף נקודתי בעל המסה הכוללת של הגוף. לדוגמה, אם נזרוק פטיש, אז הפטיש יעשה תנועה מורכבת, אך מרכז המסה ינוע לאורך פרבולה פשוטה כמו גוף נקודתי בעל המסה הכוללת של הפטיש.

![[Technion/PHY1/PHY1_008/Screenshot_20230528_120853_Obsidian.jpg|book|400]]

מכאן אנו רואים שאם לא פועל כוח חיצוני כולל על המערכת, אז מהירות מרכז המסה לא משתנה.