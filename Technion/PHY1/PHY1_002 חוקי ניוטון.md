---
aliases: חוקי ניוטון, כוח חיכוך, חיכוך קינטי, חיכוך סטטי, תנועה הרמונית
---

# חוקי ניוטון
1. חוק ההתמדה - גוף ששקול הכוחות הפועל עליו שווה ל-$0$, יתמיד במהירותו.
2. נגדיר תנע של גוף: $\vec{p}=m\vec{v}$. שקול הכוחות הפועל על גוף שווה לקצב שינוי התנע:
	$$\sum \vec{F}=\frac{\mathrm{d}\vec{p}}{\mathrm{d}t}=\dot{m}\vec{v}+m \dot{\vec{v}}=\dot{m}\vec{v}+m\vec{a}$$
	עבור המקרה הפרטי בו המסה קבועה:
	$$\sum \vec{F}=m\vec{a}$$
3. חוק הפעולה והתגובה:
	$$\vec{F}_{1\to 2}=-\vec{F}_{2\to 1}$$

**יחידות:**
הכוח נמדד ביחידות הנקראות **ניוטון $\pu{ N}$**:
לפי $\vec{F}=m\vec{a}$, נסיק כי:
$$\pu{ [N] }=\pu{ [kg*m/s^{2}] }$$

# כוחות יסוד בטבע
כיום נהוג למנות 4 כוחות יסוד:

כוח|טווח
-|-
כוח הכבידה|$\infty$
כוח אלקטרומגנטי|$\infty$
הכוח החזק|$\pu{ 10^{-15}m }$
הכוח החלש|$\pu{ 10^{-18}m }$

כל כוחות הטבע נובעים מהכוחות הבסיסיים הללו. דוגמאות לכוחות אלו:

## גרביטציה
הכוח הפועל בין כל שני גופים בעלי מסה נקרא **כוח הגרביטציה**.
>[!info] נוסחה:
$$\vec{F_{12}}=-\frac{G{m}_{1}{m}_{2}}{(r_{12})^{2}}\hat{r}_{12}$$

נשים לב כי הוא שלילי, כיוון שהכוח מנוגד לכיוון $\hat{r}_{12}$.

![[Technion/PHY1/PHY1_002/Screenshot_20230420_101623_Samsung Notes.jpg|book|200]]

כאשר:
$$G=\pu{ 6.67428\times 10^{-11}m^{3}*s^{-2}*kg^{-1} }$$

במקרה הפרטי שבו $h\ll R_{e}$ כלומר על שפת כדור הארץ מתקיים:
$$\vec{F}=-\frac{Gm_{e}m}{(R_{E}+\cancel{ h })^{2}}\hat{r}\approx -9.8 \hat{r}$$

ולכן על שפת כדור הארץ נרשום:
>[!info] נוסחה:
$$\vec{F}=m\vec{g}$$

## כוח הנורמל
כוח שמפעיל שטח הפנים של גוף אחד כדי למנוע מגוף אחר לעבור דרכו נקרא **כוח הנורמל $(\vec{N})$**. מיקרוסקופית, זהו כוח אלקטרו-מגנטי.

כוח הנורמל פועל בכיוון שניצב לפני השטח:
![[Technion/PHY1/PHY1_002/Screenshot_20230420_095712_Samsung Notes.jpg|book]]

## כוח החיכוך

![[Technion/PHY1/PHY1_002/Screenshot_20230420_100131_Samsung Notes.jpg|book]]

### חיכוך קינטי
כיוון כוח החיכוך הקינטי הוא נגד כיוון התנועה היחסית של הגוף לעומת הגוף/המשטח השני. גודלו:
>[!info] נוסחה:
$$f_{k}=\mu_{k}N$$

כאשר $\mu_{k}$ הוא **מקדם החיכוך הקינטי**, ו-$N$ הוא גודל הנורמל.

### כוח חיכוך סטטי
כיוון כוח החיכוך הסטטי הוא נגד כיוון התנועה היחסית של הגוף יחסית לגוף השני/משטח, אלולא היה כוח חיכוך סטטי.
כוח זה הוא כוח שמתאים את עצמו, ותמיד מתקיים:
>[!info] נוסחה:
$$f_{s}\leq \mu_{s}N$$

כאשר $\mu_{s}$ הוא **מקדם החיכוך הסטטי**, ו-$N$ הוא גודל הנורמל.

>[!example] דוגמאות:
>1. ישנה מזוודה על מסוע. נתון:
>	$$\mu_{s}=0.3, \, \mu_{k}=0.2,\, m=\pu{ 8kg }$$
>	המזוודה בעלת מסה $m$ מונחת על המסוע כאשר היא במנוחה. מתחילים להאיץ את המסוע.
>	- מה גודל החיכוך שפועל על המזוודה כאשר המסוע נע בתאוצה של $a=\pu{ 2.5 m/s^{2} }$ (חיובי, ולכן ימינה)?
>		**פתרון:**
>		![[Technion/PHY1/PHY1_002/Screenshot_20230420_100040_Samsung Notes.jpg|book]]
>		נשים לב כי כוח החיכוך לא תמיד פועל נגד כיוון התנועה - הוא פועל נגד כיוון התנועה היחסית של הגוף לעומת המשטח. לכן כוח החיכוך פועל גם כן ימינה - הגוף רוצה לנוע שמאלה יחסית למשטח.
>		אנו יודעים כי $f_{s}\leq \mu_{s}N$. לפי זה, נוכל למצוא אם מדובר בכוח סטטי/קינטי. נמצא את סף ההחלקה:
>		$$f_{\text{max}}=\mu_{s}N=\mu_{s}mg$$
>		לפי החוק השני של ניוטון:
>		$$ma_{\text{mass}}=ma_{\text{roller}}=\mu_{s}mg$$
>		ולכן:
>		$$a_{\text{roller}}=\mu_{s}g=\pu{ 0.3\times 10 }=\pu{ 3m/s^{2} }$$
>		כלומר, כל עוד תאוצת המסוע קטנה או שווה ל-$\pu{ 3m/s^{2} }$, מדובר בכוח חיכוך סטטי.
>		לפי החוק השני של ניוטון:
>		$$ma_{\text{mass}}=ma_{\text{roller}}=f_{s}=8\times 2.5=\pu{ 20N }$$
>	- אם $a_{\text{roller}}=\pu{ 4m/s^{2} }$?
>		**פתרון:**
>		$$a_{\text{roller}}>a_{\text{roller max}}=\pu{ 3m/s^{2} }$$
>		המזוודה מחליקה לעומת המסוע, והכוח של החיכוך הוא קינטי:
>		$$f_{k}=\mu _{k}N=0.2\times 8\times 10=\pu{ 16N }$$
>2. אופנוען רוכב במעגל אופקי במהירות זוויתית $\omega$. נמצא את מקדם החיכוך המינימלי כדי שהאופנוען יצליח לבצע את הפעלול של קיר המוות מבלי להחליק.
>	![[Technion/PHY1/PHY1_002/Screenshot_20230424_083355_Samsung Notes.jpg|book]]
>	**פתרון:**
>	![[Technion/PHY1/PHY1_002/Screenshot_20230424_083318_Samsung Notes.jpg|book]]
>	נעבוד עם החוקים:
>	$$\begin{gather}
\sum \vec{F}=m\vec{a} \\
\vec{a_{R}}=-\frac{v^{2}}{R}\hat{r}=-\omega ^{2}R\hat{r}
\end{gather}$$
> 	שקול הכוחות בציר האנכי:
> 	$$\begin{gather}
f_{s}-mg=0 \\
f_{s}=mg
\end{gather}$$	
>	בכיוון המישורי:
>	$$N=m\omega ^{2}R$$
>	כוח סטטי:
>	$$f_{s}\leq \mu_{s}N$$
>	נציב את כל המשוואות שקיבלנו לקבלת:
>	$$\begin{gather}
f_{s}=mg\leq \mu N=\mu m\omega ^{2}R \\
\cancel{ m }g\leq \mu \cancel{ m }\omega ^{2}R \\
\frac{g}{\omega ^{2}R}\leq \mu
\end{gather}$$
>	כאשר מתקיים שוויון, אז מקדם החיכוך מינימלי, ולכן ערך זה הוא:
>	$$\mu_{s}=\frac{g}{\omega ^{2}R}$$
>3. נתונה גולה בעלת מסה $m$ המשוחררת ממנוחה ונופלת בהשפעת כוח הכובד בצינור ארוך שמלא בשמן. נתון כי הכוח שהשמן מפעיל על הגולה היא $\vec{f}=-c\vec{v}$ כאשר $c>0$. כוח העילוי זניח. חשבו את:
>	- הערך $a(v)$.
>		**פתרון:**
>		![[Technion/PHY1/PHY1_002/Screenshot_20230424_084728_Samsung Notes.jpg|book]]
>		לפי החוק השני של ניוטון:
>		$$\sum \vec{F}=m\vec{a}$$
>		נבחר בכיוון כלפי מטה כהכיוון החיובי. לפי שיקולי כוחות:
>		$$\begin{gather}
> 	mg-cv=ma \\
> 	a=g-\frac{c}{m}v
> 	\end{gather}$$
>		![[Technion/PHY1/PHY1_002/Screenshot_20230424_085128_Samsung Notes.jpg|book]]
>	- שרטוט איכותי של $a(t),v(t)$.
>		**פתרון:**
>		![[Technion/PHY1/PHY1_002/Screenshot_20230424_085455_Samsung Notes.jpg|book]]
>		כאשר אנו יודעים שהמהירות תגיע למהירותה המקסימלית כאשר התאוצה תתאפס, כלומר $a=0$:
>		$$\begin{gather}
> 		mg-cv_{\text{max}}=0 \\
> 		v_{\text{max}}=\frac{mg}{c}
> 		\end{gather}$$
>		![[Technion/PHY1/PHY1_002/Screenshot_20230424_085522_Samsung Notes.jpg|book]]
>	- ביטוי מלא ל-$v(t)$.
>		נביט בביטוי שקיבלנו:
>		$$mg-cv=ma$$
>		נשים לב כי $v$ תלוי $a$, אבל $a$ הוא נגזרת של $v$. למעשה, קיבלנו [[Technion/DEQ1/DEQ1_001 מבוא#משוואה דיפרנציאלית רגילה|מד"ר]].
>		$$\begin{gather}
> 		mg-cv=m\frac{\mathrm{d}v}{\mathrm{d}t} \\
> 		1\mathrm{d}t=m \frac{\mathrm{d}v}{mg-cv} \\
> 		\int_{0}^{t} \, \mathrm{d}\tilde{t}=\int_{0}^{v} \frac{m}{mg-c\tilde{v}} \, \mathrm{d}\tilde{v} \\
> 		t=t-0=-\frac{m}{c}\int_{0}^{v} \frac{-c}{mg-c\tilde{v}} \, \mathrm{d}\tilde{v}=-\frac{m}{c}\ln|mg-c\tilde{v}|\bigg|_{0}^{v} \\
> 		t=-\frac{m}{c}\ln(mg-cv)+\frac{m}{c}\ln (mg) \\
> 		t=-\frac{m}{c}\ln\left( \frac{mg-cv}{mg} \right) \\
> 		-\frac{tc}{m}=\ln\left( \frac{mg-cv}{mg} \right) \\
> 		e^{-(c/m)t}=\frac{mg-cv}{mg} \\
> 		\end{gather}$$
>		לבסוף קיבלנו:
>		$$v=\underbrace{ \frac{mg}{c} }_{ v_{\text{max}} }(1-e^{-(c/m)t})$$

### משפחות של מד"ר נפוצות בקורס
1. מד"ר מהצורה:
	$$\dot{f}=-\alpha f$$
	פתרונה:
	$$f(t)=Ae^{-\alpha t}$$
	כאשר $A$ נקבע לפי תנאי התחלה.
2. מד"ר מהצורה:
	$$\dot{f}=b-\alpha f$$
	פתרונה:
	$$f(t)=\frac{b}{\alpha}+Ae^{-\alpha t}$$
3. מד"ר מהצורה:
	$$\ddot{f}=-\omega ^{2}f$$
	זוהי משוואה הרמונית. פתרונה יכל להיות כל אחד מ:
	$$\begin{aligned}
f(t)&=A\sin (\omega t+\phi) \\
f(t)&=A\cos (\omega t+\phi) \\
f(t)&=A\cos (\omega t)+B\sin (\omega t)
\end{aligned}$$
	כאשר $A,\phi$ או $A,B$ נקבעים מתוך תנאי ההתחלה.
# תנועה הרמונית
נביט בדוגמה הבאה:

מסה $m$ מחוברת לקפיץ אופקי בעל קבוע קבוע קפיץ $k$. המשטח חלק.
אם נמתח את הקפיץ, אז קיים כוח שרוצה להחזיר אותו למצב שיווי המשקל. זוהי עובדה ניסיונית שעבור הרבה קפיצים הכוח הזה פרופורציוני למרחק הזזת הקפיץ משיווי המשקל. לדוגמא, אם מאריכים את הקפיץ פי שלוש, הכוח המחזיר יהיה גדול פי שלוש. כאשר יש קשר ליניארי בין הכוח למקום, מכנים קשר זה כ**חוק הוק**.
![[Technion/PHY1/PHY1_002/Screenshot_20230424_094258_Samsung Notes.jpg|book]]
נסמן ב-$x=0$ את מיקום הגוף כאשר הקפיץ רפוי. לפי חוק הוק:
$$\vec{F}=-k\Delta \vec{x}=-k(\vec{x}-0)=-k\vec{x}$$

לפי החוק השני של ניוטון:
$$-k\vec{x}=m\vec{a}$$

קיבלנו מד"ר:
$$-kx=ma=m\ddot{x}$$

נפתור:
$$\ddot{x}=-\frac{k}{m}x$$

למשוואה כזו יש 3 אופציות שקולות לכתיבת הפתרון. נדגים עבור $x(t)=A\cos(wt+\phi)$ שאכן מדובר בפתרון. נציב במשוואה ונוודא שמתקבל פסוק אמת לכל $x$.
$$\begin{gather}
\dot{x}(t)=-A\omega \sin (\omega t+\phi) \\
\ddot{x}(t)=-A\omega ^{2}\cos (\omega t+\phi)
\end{gather}$$

נציב במשוואה $\ddot{x}=-\frac{k}{m}x$:
$$\begin{gather}
-A\omega ^{2}\cos (\omega t+\phi)=-\frac{k}{m}A\cos (\omega t+\phi) \\
\omega ^{2}=\frac{k}{m} \\
\omega=\frac{k}{m}
\end{gather}$$

ואכן קיבלנו את הדרישה ש-$\omega=\sqrt{ \frac{k}{m} }$, כאשר $\omega$ היא למעשה תדירות זוויתית. נוכל בעזרת הנוסחה הבאה למצוא את זמן המחזור ($T$):
>[!info] נוסחה:
$$\omega=\frac{2\pi}{T}$$

נשים לב כי $A$ הוא למעשה **משרעת האמפלידוטה**, ו-$\phi$ היא **פאזת** התנועה.

![[Technion/PHY1/PHY1_002/Screenshot_20230424_095841_Samsung Notes.jpg|book]]

נאמר כי:
>[!info] הגדרה:
>כל מערכת המתוארת ע"י:
>$$\ddot{x}+\omega ^{2}x=0$$
>
>מבצעת **תנועה הרמונית פשוטה**.

נניח שנתון שברגע $t=0$ הגוף היה בנקודה $x=\frac{\sqrt{ 2 }}{2}$ ומהירותו הייתה $v={v}_{0}$.

נבחר:
$$\begin{aligned}
x(0)&=\frac{\sqrt{ 2 }}{2} \\
v(0)&=v_{0}
\end{aligned}$$

נציב בפתרון המד"ר:
$$\begin{align}
&\frac{\sqrt{ 2 }}{2}=A\cos \phi \tag{1}\\
&{v}_{0}=-A\omega \sin \phi\tag{2}
\end{align}$$
ומכאן קל למצוא את $A$ ו-$\phi$.

>[!example] דוגמאות:
>1. מסה $m$ קטנה מחוברת לחוט. אורך החוט $l$. המסה מבצעת תנודות בזוויות קטנות סביב האנך. מהו זמן המחזור של התנודה?
>	![[Technion/PHY1/PHY1_002/Screenshot_20230424_100904_Samsung Notes.jpg|book]]
>	**פתרון:**
> 	לפי החוק השני של ניוטון, בכיוון המשיקי:
> 	$$\begin{gather}
-mg\sin \theta=ma_{\theta}=m\cdot\underbrace{ l\ddot{\theta} }_{ a_{\theta} } \\
-g\sin \theta=l\ddot{\theta}
\end{gather}$$
>	בקירוב זוויות קטנות, $\sin\theta\approx\theta$, ולכן:
>	$$\begin{gather}
-g\theta=l\ddot{\theta} \\
\ddot{\theta}=-\frac{g}{l}\theta
\end{gather}$$
נשים לב כי קיבלנו מד"ר דומה לדוגמה עם המסה המחוברת לקפיץ. נסיק שמדובר בתנועה הרמונית, ולכן נוכל לומר כי:
>	$$\begin{gather}
w^{2}=\frac{g}{l}\\ \Downarrow\\
>	T=\frac{2\pi\sqrt{ l }}{\sqrt{ g }}
\end{gather}$$

# מערכות ייחוס
דמיינו את עצמכם בתוך קופסא סגורה, בלי דרך לראות או להרגיש את העולם בחוץ. האם אתם יכולים לדעת אם הקופסא נעה במהירות קבועה ביחס לכדור הארץ? מה לגבי אם הקופסא מאיצה? במקרה שהקופסא מאיצה או נעה במהירות קבועה, איך חוקי הפיסיקה ישתנו בתוך הקופסא? האם חוקי ניוטון עדיין תקפים?

נדמיין את מכונית א' נוסעת במהירות 30 קמ"ש על כביש ישר. עבור מכונית הנוסעת באותה מהירות בנתיב ליד, מכונית א' נראית במנוחה. (למעשה, זה המצב שקורה כאשר שני אנשים יושבים אחד ליד השני במכונית). מכאן אנו רואים שהמהירות שאנו מודדים תלויה במערכת היחוס שלנו. עוד אנו רואים שוב שבחירת מערכת היחוס היא שרירותית.
![[Technion/PHY1/PHY1_002/Pasted image 20230507212102.png|book]]

מערכת היחוס היא האובייקט אליו אנו מחברים את מערכת הצירים שלנו. בחיי היום יום, האובייקט הזה הוא כדור הארץ. לדוגמא, המהירות שרשומה על דוח מהירות מתארת את העתק שמכונית עברה ביחדת זמן עבור מערכת צירים שקבועה ביחס לכביש. המהירות ביחס לשוטר שמדד את המהירות תהיה שונה אם השוטר היה זז בזמן מדידת המהירות.

נשאל את עצמנו האם חוקי הפיסיקה זהים בכל מערכות היחוס? בנוסף, איך ניתן לעבור ממערכת יחוס אחת לשנייה? יש מספר אפשרויות לקבוע מערכות יחוס אחת ביחס לשניה:
1. הזזה מקבילה: הצירים מקבילים, אך ראשית הצירים נמצאת בנקודות שונות.
2. סיבוב מישורי: ראשית הצירים משותפת ויש ציר משותף שמתלכד (למשל ציר $z$) אך הצירים במישור המאונך לציר זה מסובבים.
3. סיבוב מרחבי: ראשית הצירים משותפת אך כל שלושת הצירים מסובבים זה ביחס לזה.
4. הזזה + סיבוב.

לא נתעסק במערכות ייחוס המסובבות אחת ביחס לשניה. לשם פשטות, נניח שהצירים של מערכות היחוס השונות מקבילים זה לזה.

## קשרים בין מדידות במערכות ייחוס שונות
נדמיין ששוטר חונה ליד כביש מהיר בראשית מערכת הייחוס $A$ ומודד את מהירות המכונית $P$.
![[Technion/PHY1/PHY1_002/Pasted image 20230507212556.png|book|600]]
נטלי, שנמצאת בראשית מערכת היחוס $B$, נוסעת במהירות קבועה לאורך אותו כביש מהיר ומתבוננת במכונית $P$. מהאיור אנו רואים שאם הם ימדדו את מיקום המכונית באותו זמן הם יגלו ש:
$$x_{PA}=x_{PB}+x_{AB}$$

כאשר הגדרנו את $x_{PA}$ להיות המיקום של מכונית $P$ ביחס למערכת הצירים $A$ (בצורה דומה עבור $x_{PB}$) ואת $x_{AB}$ להיות המקום של מערכת יחוס $B$ ביחס ל $A$. מכיוון שהתנועה היא לאורך קו ישר אנו מוותרים על סימני הוקטורים.

המשוואה מתארת שמקום המכונית ביחס לשוטר זהה למקום המכונית ביחס לנטלי בתוספת המרחק בין השוטר לנטלי. כדי לגלות את הקשר בין המהירויות שהם מדדו, נגזור את הביטוי עבור המיקום.

$$\frac{\mathrm{d}}{\mathrm{d}t}(x_{PA})=\frac{d}{\mathrm{d}t}(x_{PB})+\frac{d}{\mathrm{d}t}(x_{AB})\implies v_{PA}=v_{PB}+v_{AB}$$

תוצאה זו היא אינטואיטיבית. היא אומרת שהמהירות של המכונית ביחס למערכת יחוס $A$ היא המהירות ביחס למערכת $B$ בתוספת המהירות של מערכת $B$ ביחס ל-$A$. באותו אופן נמצא כי האנלוג עבור תאוצה גם נכון, וכמו כן כאשר נרחיב את הבעיה לתלת מימד:
$$\vec{v}_{PA}(t)=\vec{v}_{PB}(t)+\vec{v}_{BA}(t)$$
$$\vec{a}_{PA}(t)=\vec{a}_{PB}(t)+\vec{a}_{BA}(t)$$

## טרנספרמציות גליליי
נחזור למקרה החד מימדי. תדמיינו איש בתוך קופסא סגורה ללא חלונות. הקופסא נעה במהירות קבועה. כפי שהזכרנו, בני אדם אינם רגישים למהירות אבסולוטית, אלא לתאוצה. בנוסף, עבור קופסא הנעה במהירות קבועה, התאוצה של גופים כפי שנצפית בתוך הקופסא זהה לתאוצה הנצפית מחוץ לקופסא. מכאן שחוקי ניוטון נכונים בתוך הקופסא.

ממסקנות אלה אנו רואים שאין אף ניסוי שהאיש יכול לעשות שיקבע אם הוא במנוחה או זז במהירות קבועה ביחס לאדמה מחוץ לקופסא. אנו נקרא למערכת ייחוס הנעה במהירות קבועה (כלומר ללא תאוצה) **מערכת ייחוס אינרציאלית**.
מכאן אנו רואים שאין אף ניסוי שהאיש יכול לעשות שיקבע אם הוא במנוחה או זז במהירות קבועה ביחס למערכת אינרציאלית אחרת. רק אם יש חלון והאיש יכול להשוות את תנועתו למערכת אינרציאלית אחרת הוא ידע אם יש תנועה יחסית בין המערכות. כלומר, אפילו במקרה זה הוא לא ידע אם הוא או המערכת השנייה נעות. זה מוביל אותנו לעקרון האינוואריאנטיות (Galilean invariance) של גליליי:

>[!info] משפט:
>חוקי הפיסיקה הם זהים בכל מערכות ייחוס הנעות במהירות קבועה (ללא תאוצה) אחת ביחס לשנייה.

נחזור לקשרים שראינו בין מקום, מהירות ותאוצה הנמדדים במערכות ייחוס שונות. נסתכל על המקרה הפרטי שבו בזמן $t=0$ ראשי הצירים מתלכדים ומערכת הצירים $S'$ נעה במהירות יחסית קבועה $v$ בכיוון החיובי של ציר $x$ ביחס למערכת $S$.

במקרה זה, לדוגמא, המרחק בין ראשי הצירים הוא $x_{AB}=vt$. בנוסף, מכיוון שהמהירות היחסית היא לאורך ציר x בלבד, צופים בשתי מערכות הייחוס ימדדו את אותם ערכים עבור מקום, מהירות ותאוצה בכיוונים $y$ ו-$z$. לפי התוצאות שמצאנו בדיון על המעבר בין מערכות הייחוס נקבל:

>[!info] משפט:
> $$\begin{gather}
t=t'  & x=x'+vt & y=y' & z=z'  \\
&v_{x}=v'_{x}+v & v_{y}=v_{y}' & v_{z}=v_{z}' \\
&a_{x}=a_{x}' & a_{y}=a_{y}' & a_{z}=a_{z}'
\end{gather}$$

קשרים אלה נקראים **טרנספורמציית גלילאו.** שימו לב שמכיוון שהתנועה היחסית היא בכיוון ציר $x$ בלבד, מדידות המקום, המהירות והתאוצה בצירים $y$ו-$z$ אינם מושפעים. מכיוון שהתאוצה הנמדדת בשתי מערכות הייחוס האינרציאליות זהה, נקבל:
$$F=ma=ma'=F'$$

כלומר, גופים במערכות אינרציאליות שונות ימדדו את אותו כוח (גודל וכיוון).

## תיקון החוק השני של ניוטון במערכות לא אינרציאליות
במערכת אינרציאלית החוק השני של ניוטון אומר ש $\vec{{F}_{1}}=m\vec{{a}_{1}}$, כאשר $\vec{{a}_{1}}$ היא התאוצה הנמדדת במערכת אינרציאלית. במערכת לא אינרציאלית, כמו כדור הארץ המסתובב, משוואה זו אינה עובדת. הסיבה היא שהתאוצה, $\vec{a}$, של מערכת היחוס המאיצה לא נכללת.
נגדיר את $\vec{a}$ להיות תאוצת הגוף במערכת לא אינרציאלית. כפי שראינו מהקשרים בין מערכות ייחוס מאיצות בתחילת השיעור נקבל ש- $\vec{a}+\vec{{a}_{0}}=\vec{{a}_{1}}$ היא התאוצה הנמדדת במערכת האינרציאלית. לפי תוצאה זו, התיקון לחוק השני של ניוטון במערכת לא אינרציאלית היא:
$$\sum \vec{F}=m(\vec{a}+\vec{{a}_{0})}$$

מסקנה: כשאנו עושים ניסוים במערכת לא אינרציאלית, חשוב להוסיף את תאוצת מערכת הייחוס $\vec{{a}_{0}}$.