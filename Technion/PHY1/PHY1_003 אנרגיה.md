---
aliases: עבודה, אנרגיה, אנרגיה קינטית, אנרגיה פוטנציאלית, משפט העבודה אנרגיה
---

# עבודה ואנרגיה

חוקי ניוטון מאפשרים לנתח הרבה סוגי תנועה. הבעיה היא שלעיתים השימוש בהם מסובך ודורש פרטים שאין ברשותנו. הנה דוגמה:
דיסקית נשלחת על דרך עקלקלה ללא חיכוך. הדרך כוללת עליות וירידות בצורות ובזוויות שונות. המהירות ההתחלתית של הדיסקית היא $\pu{4m/s}$ וגובהה ההתחלתי הוא $0.46$ מטר. בעזרת חוקי ניוטון, האם אפשר לחשב את מהירות הדיסקית כשהיא מגיעה לסוף המסלול בגובה $0$ מטר?
התשובה היא שכן, אך נצטרך לדעת את הפרטים על צורת המסלול לאורך כל הדרך. גם אם נדע פרטים אלה, החישוב עלול להיות מורכב.

במאה ה-19 מדענים ומהנדסים הבינו שיש דרך אחרת, לפעמים יותר חזקה, כדי לחשב תנועה. השיטה הזאת היא כללית, ואפשר להכליל אותה למקרים מעבר למכניקה כמו אינטראקציות כימיות ופונקציות ביולוגיות. שיטה זאת היא אנרגיה, עליה נדבר בהרחבה בשני השיעורים הבאים. אנרגיה היא מספר שאנו משייכים למערכת של גוף אחד או יותר. אם כוח משנה את מצב אחד או יותר מהגופים, לדוגמה על ידי הזזתו, אז המספר הזה משתנה. אחרי ניסוים אינספור, מדענים ומהנדסים הבינו דרך להגדיר מספר זה כדי לנבא תוצאות של תהליכים מורכבים (כמו תנועת הדיסקית) בקלות.

## עבודה
נתחיל בלהגדיר גודל קשור חשוב הנקרא עבודה. נתחיל במקרה החד ממדי.

העבודה שכוח עושה כשהוא מזיז גוף מנקודה $A$ לנקודה $B$ הוא:
>[!info] הגדרה:
> $$W_{AB}=\int _{A}^{B}F(x) \, \mathrm{d}x $$
> 
> כאשר הגדרנו את ציר התנועה כציר ה-$x$.

>[!example] דוגמאות:
>1. כוח קבוע $F$ הפועל על גוף לאורך ציר $x$ מ-$A$ ל-$B$. במקרה זה:
>	$$W_{AB}=\int_{A}^{B}F(x)  \, \mathrm{d}x=F(B-A) $$
>	![[Technion/PHY1/Pasted image 20230508190620.png|book]]
>	דוגמא פרטית זו נותנת את האינטואיציה מאחורי מושג העבודה. העבודה לוקחת בחשבון גם את הכוח וגם את הדרך שעבר הגוף בצורה של כוח כפול דרך. באופן אינטואיטיבי אנו מרגישים שאם כוח נתון פעל לאורך דרך ארוכה יותר, השפעתו על הגוף תהיה גדולה יותר.
>2. הכוח שמפעיל קפיץ על מסה תלוי עד כמה הקפיץ מכווץ או מתוח. כלומר הכוח משתנה עם מקום המסה. מכאן שהעבודה שעושה הקפיץ על מסה הנעה מנקודה $A$ לנקודה $B$ היא:
>	$$W_{AB}=\int_{A}^{B}F(x)  \, \mathrm{d}x=\int_{A}^{B}  -kx\, \mathrm{d}x=-\frac{1}{2}kB^{2}+\frac{1}{2}kA^{2}  =-\left( \frac{1}{2}kB^{2}-\frac{1}{2}kA^{2} \right)<0$$


עבודה היא סקלר. ערכה יכולה להיות מספר חיובי, שלילי או אפס. אם הכוח הוא בכיוון מנוגד לתנועה, כמו בדוגמא שפתרנו, אז העבודה שעושה הכוח היא שלילית. אם באותו כיוון אז חיובי.

יחידות הכוח הם $\pu{[N*m]=[J]}$ הנקרא **ג'ול**. כשמדברים על עבודה, צריך להגדיר עבודה של איזה כוח. העבודה הכוללת היא סכום העבודות מכל הכוחות.
## משפט העבודה-אנרגיה

בעזרת החוק השני של ניוטון (בהנחה שהמסה קבועה) והביטוי עבור $\mathrm{d}x$:
$$\sum F=ma=m \frac{\mathrm{d}v}{\mathrm{d}t}, \quad \mathrm{d}x=v\cdot \mathrm{d}t$$

נמצא ביטוי חשוב עבור העבודה שעשה שקול הכוחות:
$$\begin{aligned}
W_{AB}&=\int_{A}^{B}\sum F(x)  \, \mathrm{d}x=\int_{A}^{B}m \frac{\mathrm{d}v}{\mathrm{d}t}   v\cdot\mathrm{d}t=\int_{v_{A}}^{v_{B}} mv \, \mathrm{d}v =\frac{1}{2}mv^{2}\bigg|_{v_{A}}^{v_{B}} \\
&=\frac{1}{2}m(v_{B}^{2}-v_{A}^{2}) 
\end{aligned} $$

חשוב להדגיש שמכיוון שהשתמשנו בחוק השני של ניוטון, ביטוי זה נכון עבור העבודה שעשה שקול הכוחות.

אנו קוראים לגודל $\frac{1}{2}mv^{2}=E_{k}$ ה**אנרגיה הקינטית**. זוהי האנרגיה הקשורה בכך שלגוף יש מהירות. מכאן שהעבודה הנעשית כששקול הכוחות פועל על גוף הנע בין A ל B היא:
>[!info] נוסחה:
$$W_{AB}=E_{k,B}-E_{k,A}$$

ביטוי זה נקרא **משפט העבודה-אנרגיה**. במילים היא אומרת שהעבודה של הכוח השקול שווה לשינוי באנרגיה הקינטית של הגוף. אם העבודה היא חיובית אז האנרגיה הקינטית גדלה במעבר מ-$A$ ל-$B$ ואם העבודה שלילית האנרגיה הקינטית קטנה. עבור עבודה $0$ אין שינוי באנרגיה הקינטית. באופן אינטואיטיבי, העבודה מסכמת את פעולתו של רכיב הכוח לאורך כיוון התנועה. רכיב זה גורם לשינוי המהירות.

## עבודה בתלת מימד
>[!TODO] להשלים