# מבנה גבישי
חומרים מוצקים מסווגים לפי הצורה שבה האטומים או יונים מסודרים ביחס אחד לשני. **סריג** הוא חומר בו האטומים מסודרים בצורה שחוזרת על עצמה לאורך מרחק אטומי גדול. צורה או מבנה זה נקרא **מבנה גבישי/סריג**.
כל המתכות, הרבה מהקרמיים, וחלק מהפולימרים יוצרים מבנה גבישי.

כאשר מתארים מבנה גבישי, מאוד נוח לחלק את המבנה לאותם תת יחידות החוזרות על עצמן שמרכיבות אותו. לתת יחידות אילו נקרא **תא יחידה**. 

 ישנם סוגים רבים של מבנים גבישיים, וכדי לעזור להבדיל בינהם, פותחה שיטה לסווג את המבנים הללו לפי תאי היחידה שלהם. לפי שיטה זו, בונים מערכת צירים $x,y,z$, כאשר פינתו היא באחת מפינות התא יחידה. הצורה של התא יחידה נקבעת ע"י 6 **פרמטרים סריגיים** - $a,b,c$ עבור אורכי צלעות התא, ו-$\alpha,\beta,\gamma$ עבור הזוויות בינהם. לפי הגדרה זו, ישנם 7 קומבינציות שונות של פרמטרים אילו שיוצרים מבנה גבישי ייחודי:
![[Screenshot_20230412_152040.png|center|bmult|invert]]

אנו נעסוק ב-3 תאי יחידה **קוביים**, כלומר כאשר $a=b=c$ ו-$\alpha=\beta=\gamma=90^{\circ}$:

## 1. Simple Cubic
אחד התאי יחידה הפשוטים ביותר נקרא Simple Cubic (SC). בתא יחידה זה ממוקם אטום בכל פינה שלו:
![[Pasted image 20230412162633.png|bmult|center|invert|250]]

הקשר בין אורך הצלע של התא, $a$, לרדיוס האטום נתון ע"י (אנו מניחים כי כלל האטומים "נוגעים" אחד בשני):
>[!info] נוסחה:
$$a=2R$$

## 2. Face-Centered Cubic (FCC)
למבנה הגבישי של מתכות רבות יש תא יחידה קובי, כאשר אטומים ממוקמים בפינת כל תא, ובמרכז כל פאה של התא. מבנה גבישי זה נקרא Face-Centered Cubic או FCC בקיצור. לנחושת, זהב, כסף ואלומיניום יש את המבנה הזה.

![[Pasted image 20230412160306.png|center|invert|bmult]]

הקשר בין אורך הצלע של התא, $a$, לרדיוס האטום נתון ע"י:
>[!info] נוסחה:
$$a=2R\sqrt{ 2 }$$

>[!notes] הערות:
> 1. נשים לב כי עבור מבנה זה, כל אטום פינתי משותף ל-8 תאי יחידה, לעומת האטומים המרכזיים שמשותפים רק ל-2.
> 2. הפינות ומרכזי הפאות הם מקומות שקולים - העתקה/הזזה של פינה למרכז פאה או ההפך לא תשנה את התא יחידה.

## 3. Body-Centered Cubic (BCC)
מבנה גבישי שכיח נוסף הוא Body-Centered Cubic (BCC), שגם בתאי יחידה שלו יש אטום בכל פינה. בנוסף, יש לו אטום יחיד במרכז התא. לכרום, ברזל, וטנגסטן ועוד מתכות יש את המבנה הזה.
![[Pasted image 20230412161923.png|center|invert|bmult]]

הקשר בין אורך הצלע של התא, $a$, לרדיוס האטום נתון ע"י:
>[!info] נוסחה:
$$a=\frac{4R}{\sqrt{ 3 }}$$

>[!notes] הערות:
>1. כל אטום פינתי משותף ל-8 תאי יחידה שונים, בעוד האטום המרכזי מוכל כולו בתא יחידה יחיד.
>2. מיקומי אטום פינתי ואטום מרכזי שקולים.

## מאפייני סריגים
ישנם מספר תכונות לסריגים שנתייחס אליהם:

### מספר קואורדינציה
**מספר קואורדינציה** הוא מספר האטומים הקרובים ביותר/שכנים לאטום מסוים בסריג. למתכות בעיקר, מספר זה זהה לכל אטום.
- עבור SC: לכל אטום יש 6 שכנים - 3 הפינות הקרובות יותר אליו ועוד 3 פינות שנמצאת בתאי היחידה הסמוכים.
- עבור FCC: לכל אטום יש 12 שכנים - 4 פינות בפאה הכי קרובה (אלינו, לפי האיור), עוד 4 במרכז כל פאה (חוץ מהפאה האחורית), ועוד 4 בתאי היחידה הסמוכים.
- עבור BCC: לכל אטום יש 8 שכנים - לאטום המרכזי 8 אטומים בכל פינה.


### מקדם אריזה אטומי - APF
ה-APF הוא סכום כלל הנפחים של האטומים בתא היחידה ביחס לנפח תא היחידה:
>[!info] נוסחה:
$$\text{APF}=\frac{\text{volume of atoms in unit cell}}{\text{total unit cell volume}}=\frac{V_{\text{atom}}\times N_{\text{atom}}}{V_{\text{unit cell}}}\underbrace{ = }_{ (1) }\frac{V_{\text{atom}}\times N_{\text{atom}}}{a^{3}}$$
>
כאשר $(1)$ נכון רק עבור סריגים קובים.

לאחר חישוב עבור כל סוג סריג, נקבל:
- עבור SC: $\text{APF}=0.52\quad$
- עבור FCC: $\text{APF}=0.74\quad$
- עבור BCC: $\text{APF}=0.68\quad$

## חישוב צפיפות
בהינתן המבנה הגבישי של חומר מסוים, ניתן לחשב את צפיפותו ע"י:
>[!info] נוסחה:
>$$\rho=\frac{N_{\text{atom}}\cdot Aw}{V_{\text{unit cell}}\cdot N_{A}}=\frac{n\cdot Aw}{V_{u}\cdot N_{A}}[\pu{ g/cm^{3} }]$$
>
>כאשר $N_{\text{atom}}$ הוא מספר האטומים בתא יחידה, $Aw$ הוא המסה המולרית של האטום, $V_{\text{unit cell}}$ הוא נפח תא היחידה, ו-$N_{A}$ הוא מספר אבוגדרו.


**תרגילים:**
1. אלומיניום הוא מתכת קלה לסגסוגות לתעופה ובעל סריג קובי. נתונים:
	- צפיפות היא $\rho=\pu{ 2.7g/cm^{3} }$.
	- פרמטר הסריג הוא $a=\pu{ 0.4049nm }$.
	- מסה מולרית של אלומיניום היא $Aw=\pu{ 26.98 g*mol-1 }$.
	קבעו את סוג הסריג הקובי של אלומיניום.
	**פתרון:**
	נבודד את $n$ מהנוסחה לצפיפות:
	$$n=\frac{\rho \cdot V_{u}\cdot N_{A}}{Aw}$$
	נציב את הנתונים:
	$$\begin{aligned}
	n=&\frac{\pu{ 2.7g/cm^{3} }\times(\pu{ 0.4049\times 10^{-9}m})^{3}\times \pu{ 6.02\times 10^{23}mol-1 }}{\pu{ 26.98g*mol^{-1} }} \\
	&=\pu{ 3.999\times 10^{-6}m^{3}/cm^{3} } \\
	&=3.999 \approx 4
	\end{aligned}$$
	קיבלנו כי יש 4 אטומים בתא יחידה, ולכן זהו מבנה FCC.
2. פלדות הן סגסוגות ברזל המכילות אחוז מסוים של פחמן. המבנה הגבישי של ברזל בטמפרטורת החדר הינו BCC, אך מעל $\pu{ 910^{\circ}C }$ הוא משתנה ל-FCC. פרמטר הסריג של ברזל בטמפרטורת החדר הוא $\pu{ 0.2866nm }$.
	- חשבו את פרמטר הסריג ב-$\pu{ 1000^{\circ}C }$ בהנחה שהרדיוס האטומי נשאר קבוע.
		**פתרון:**
		ידוע כי $r_{\text{BCC}}=\frac{\sqrt{ 3 }}{4}a_{\text{BCC}}$. נציב $a_{\text{BCC}}=\pu{ 0.2866nm }$, ונסיק כי $r_{\text{BCC}}=\pu{ 1.241Å }$. כעת נוכל למצוא את $a_{\text{FCC}}$:
		$$a_{\text{FCC}}=\frac{4r_{\text{FCC}}}{\sqrt{ 2 }}=\pu{ 3.51Å }=\pu{ 0.351nm }$$
	- חשבו את צפיפות הברזל ב-$\pu{ 1000^{\circ}C }$, כאשר נתון כי המשקל האטומי של ברזל הוא $\pu{ 55g*mol-1 }$.
		**פתרון:**
		נציב את הנתונים ותשובתנו מהסעיף הקודם בנוסחא לחישוב הצפיפות:
		$$\rho=\frac{n\cdot Aw}{V_{u}\times N_{A}}=\frac{4\cdot \pu{ 55g*mol-1 }}{(\pu{ 3.51Å})^{3}\times \frac{\pu{ 10^{-24}cm^{3} }}{\pu{ Å^{3} }}\times \pu{ 6.022\times 10^{23}mol-1 }}=\pu{ 8.57g/cm^{3} }$$
# נקודות, כיוונים ומישורים בקריסטולוגרפיה

**סימונים**
נקודה במרחב:
$$(1,0,0)$$

וקטור - במקום $\vec{a}=(1,1,2)$, או $\vec{a}=\hat{\mathbf{i}}+\hat{\mathbf{j}}+\hat{\mathbf{k}}$, נרשום:
$$\vec{a}=[112]$$

ואם אחד מהערכים שלילי, אז במקום $\vec{a}=-\hat{\mathbf{i}}+\hat{\mathbf{j}}+\hat{\mathbf{k}}$, אז נרשום:
$$\vec{a}=[\bar{1}12]$$

## מישורים קריסטולוגרפים
מסומן ע"י שלושה **אינדקסי מילר** $(hkl)$. כדי להבין איזה מישור מדובר, למשל עבור המישור הכללי $(hkl)$, נמצא את נקודות החיתוך עם הצירים כך:
$$x=\frac{1}{h}, \quad y=\frac{1}{k}, \quad z=\frac{1}{l}$$

אז עבור המישור $(111)$:
$$x=1,\,y=1,\,z=1$$

ואז קיבלנו את המישור הבא:
<iframe scrolling="no" title="(111) plane" src="https://www.geogebra.org/material/iframe/id/hxnt7ufg/width/700/height/400/border/888888/sfsb/true/smb/false/stb/false/stbh/false/ai/false/asb/false/sri/false/rc/false/ld/false/sdz/true/ctl/false" width="700px" height="400px" style="border:0px;"> </iframe>

עוד דוגמאות:
![[Pasted image 20230412133126.png|center|invert]]

>[!notes] הערות:
>1. אם המישור חותך את ראשית הצירים $(0,0,0)$, לא נוכל לרשום אותו בצורת $(hkl)$. במצב כזה נבחר ראשית צירים אחרת שהמישור לא חותך אותה.
>2. במבנים קוביים, וקטורי הכיוון והמישורים בעלי אותם המציינים (הפרמטרים), ניצבים זה לזה. כלומר, למישור $(100)$, יש את הנורמל $[100]$.

אחת מהתכונות של סריגים **קובים** היא שמישורים וכיוונים בעלי אותם מציינים (אינקסים/פרמטרים) הם מקבילים אחד לשני.
![[Pasted image 20230413141902.png|center|bmult|invert]]

### סידור אטומי
הסידור האטומי למישור קריסטולוגפרי, תלוי במבנה הגבישי. המישור $(110)$ של FCC ו-BCC:
![[Pasted image 20230413142336.png|bmult|invert|center|500]]

![[Pasted image 20230413142351.png|bmult|invert|center|500]]

נשים לב כי *האריזה האטומית* שונה לכל סריג שונה.
**משפחה** של מישורים היא כל המישורים ששקולים קריסטולוגרפית, כלומר, בעלי אותה אריזה אטומית. משפחה של מישורים ניתנת לתיאור ע"י המציינים בסוגריים מסולסלים - למשל $\{ 111 \}$. במשפחה זו, עבור סריגים קובים, נמצאים המישורים $(111),(\bar{1}\bar{1}\bar{1}),(1\bar{1}\bar{1}),(\bar{1}11),(11\bar{1}),(\bar{1}\bar{1}1),(1\bar{1}1),(\bar{1}1\bar{1})$. עבור סריגים לא קובים, אין דרך פשוטה להסיק מהמציינים את המישורים במשפחה.

**מרחק בין מישורי** הוא המרחק בין מישורים במשפחה מסוימת. במבנה קובי ניתן לחשב אותו בצורה הבאה:
>[!info] נוסחה:
$$d=\frac{a}{\sqrt{ h^{2}+k^{2}+l^{2} }}[m]$$

## צפיפות מישורית וקווית
**שקילות כיוונית** קשורה לצפיפות קווית, במובן שעבור חומר מסוים, לכיוונים שקולים יהיה צפיפות קווית זהה. באותו מובן ניתן ליישם את היגיון זה למישורים שקולים.

**צפיפות קווית (LD)** מוגדרת כהיחס בין רדיוסי/אורך האטומים לאורך וקטור בכיוון קריסטולוגרפי מסוים שעליו האטומים נחים.
>[!info] הגדרה:
>$$\begin{align}
&LD=\frac{\text{number of atoms centered on direction vector}}{\text{length of direction vector}}=\frac{L_{\text{atoms}}}{L_{\text{line}}}
\end{align}$$

באותו אופן נוכל להגדיר את הצפיפות המישורית כהיחס בין שטחי האטומים לשטח מישור קריסטולוגרפי מסוים שעליו האטומים נחים.
>[!info] הגדרה:
>$$PD=\frac{\text{number of atoms centered on a plane}}{\text{area of plane}}=\frac{A_{\text{atoms}}}{A_{\text{plane}}}$$
