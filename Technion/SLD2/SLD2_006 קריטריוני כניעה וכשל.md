---
aliases: קריטריון רנקין
---

- ניזכר ב[[../IMT1/IMT1_008 שבר וחסינות השבר#שבר|כשלים]] ממבוא להנדסת חומרים.

# מבוא
אילו עסקנו רק בהעמסות חד ציריות בלבד, לא היינו זקוקים לתיאוריות כשל. כל שהיה עלינו לעשות הוא להשוות את המאמץ הצירי השורר בחומר, ל[[../IMT1/IMT1_007 תכונות מכניות#דיפורמציה אלסטית|מאמץ כניעה]] $\sigma_{y}$ הנמדד במעבדה (והמצוי בטבלאות של תכונות פיזיקליות). כל עוד המאמץ בחומר נמוך מ- $\sigma_{y}$ החומר לא יכשל. אבל במציאות המצב שונה ובדרך כלל החומר עמוס לא רק בכיוון חד צירי. 

השאלה העומדת בפנינו היא מה ההשפעה ההדדית בין רכיבי טנזור המאמץ בנקודה על כשל החומר. בכדי לענות על שאלה זו פותחו תיאוריות כשל, המתבססות על הנחות פיזיקליות שונות. ככל שההתאמה בין התיאוריה להתנהגות החומר בתנאי העמסה מורכבים טובה יותר, התיאוריה מוצלחת יותר.

נסקור בקצרה שלוש תיאוריות כשל: מאמץ נורמאלי מקסימאלי (ראנקין); מאמץ גזירה מקסימאלי (טרסקה); ואנרגית שינוי צורה מכסימאלית (וון מיזס). מבין השלוש, רק האחרונה מניחה כי הכשל נקבע על ידי אינטראקציה בין רכיבי טנזור המאמצים בנקודה.

# קריטריון רנקין
**קריטריון רנקין (Renkin)** הוא קריטריון לכשל בחומרים פריכים כמו ברזל יציקה. ע"פ תיאוריה זו, חומר נכשל כאשר מאמץ נורמלי, על חתך כלשהו בנקודה הנדונה, מגיע לערך הקריטי $\sigma_{y}$.

 תפקידנו, אם כן, הוא למצוא את המאמץ הנורמלי המקסימאלי בנקודה. כידוע, מאמץ בנקודה מוגדר על ידי רכיבי טנזור המאמצים. בכדי לקבוע מהו המאמץ הנורמלי המכקימאלי יש לחשב תחילה את המאמצים הראשיים בנקודה:
 $$\sigma^{(1)},\sigma^{(2)},\sigma^{(3)}$$
 המאמץ החיובי הגדול מבין 3 המאמצים הראשיים הוא מאמץ *המתיחה* הגדול ביותר הקיים בנקודה והמאמץ השלילי הגדול ביותר (בערכו המוחלט) מבין 3 המאמצים הראשיים הוא מאמץ *הלחיצה* הגדול ביותר בנקודה. שימו לב כי ערכם של המאמצים הראשיים אינו תלוי במערכת הצירים, שאנו בוחרים באופן שרירותי, למרות שכל אחד מרכיבי טנזור המאמצים כן תלוי בבחירת מערכת הצירים. למעשה אנו מצפים כי קריטריון כשל לא יהיה תלוי במערכת הצירים שאנו בוחרים אלא רק במצב העומס. במלים אחרות: הקריטריון צריך להיות תלוי ב**אינוריאנט** של המאמצים.

בדרך כלל נעסוק בבעיות מישוריות, בהן אחד המאמצים הראשיים (נניח $\sigma^{(3)}$) מתאפס. במקרה כזה התיאור הגרפי של הקריטריון במישור המאמצים הראשיים $\sigma^{(1)},\sigma^{(2)}$ יהיה ריבוע כמתואר בציור:

![[SLD2_006/SLD2_006 קריטריוני כניעה וכשל 2024-02-13 22.29.09.excalidraw.svg]]
%%[[SLD2_006/SLD2_006 קריטריוני כניעה וכשל 2024-02-13 22.29.09.excalidraw|🖋 Edit in Excalidraw]]%%

לכל מצב מאמצים מתאימה נקודה במישור הגרף. כל עוד הנקודה נמצאת בתוך הריבוע, אין כשל. כאשר הנקודה מגיעה לגבול הריבוע מתרחש כשל. המודל שלנו אינו מאפשר מאמצים מחוץ לריבוע.

נרשום את ה[[SLD2_002 מישורים ראשיים#מאמץ נורמלי מקסימלי בדו מימד|נוסחה]] לחישוב מאמצים ראשיים במקרה המישורי:
$$\begin{aligned}
&\sigma^{(1)}=\frac{1}{2}(\sigma_{11}+\sigma_{22})+ \sqrt{ \left( \frac{1}{2}(\sigma_{11}-\sigma_{22}) \right)^{2} +(\sigma_{12})^{2}} \\
&\sigma^{(2)}=\frac{1}{2}(\sigma_{11}+\sigma_{22})- \sqrt{ \left( \frac{1}{2}(\sigma_{11}-\sigma_{22}) \right)^{2} +(\sigma_{12})^{2}}
\end{aligned}$$