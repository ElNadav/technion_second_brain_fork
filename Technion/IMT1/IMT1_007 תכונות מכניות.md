---
aliases: דיפורמציה פלסטית, דיפורמציה אלסטית, משיכות, חומר פריך, חומר משיך, צפידות, חסינות
---

 
הרבה מהנושאים כאן חופפים לנושא המקביל במכניקת מוצקים.
החלקים הרלוונטיים הם מ-[[Technion/SLD1/SLD1_007 מאמץ ועיבור#מאמץ ועיבור|מאמץ ועיבור]] עד [[Technion/SLD1/SLD1_007 מאמץ ועיבור#מאמץ ועיבור אמיתיים|מאמץ ועיבור אמיתיים]].

# דיפורמציה אלסטית
דיפורמציה בה המאמץ והעיבור פרופורציונליים נקראת דיפורמציה אלסטית:
![[Technion/IMT1/IMT1_007/Pasted image 20230612220748.png|book|300]]
	שיפוע הגרף של קטע לינארי זה הוא מודול יאנג - $E$.
	בדיפורמציה אלסטית, כאשר הכוח החיצוני משוחרר, החלק חוזר לצורתו המקורית. בגרף, הפעלת כוח היא בעצם עלייה מהראשית בכיוון הקו הישר. ברגע שחרור הכוח, יורדים בחזרה לאורך הקו עד לראשית בחזרה.

ישנם חומרים עבורם החלק האלסטי הזה של הגרף מאמץ-עיבור לא לינארי:
![[Technion/IMT1/IMT1_007/Pasted image 20230612221635.png|book|400]]
לכן, לא ניתן למצוא את מודול יאנג באותה הדרך הקודמת. עבור התנהגות לא לינארית זו, ניקח משיק לגרף, או חתך שלו ($\text{secant line}$) , ונמדוד את שיפועו, כפי שמוצג בגרף.

בסקלה האטומית, עיבור אלסטי בא לידי ביטוי כשינויים קטנים במרחקים הבין אטומיים, והתארכות של הקשרים האטומיים. כתוצאה מכך, גודל המודול האלסטי - מודול יאנג, הוא מדד להתנגדות להפרדה של אטומים שכנים. מעבר לכך, מודול זה *פרופורציונאלי* לשיפוע ה[[Technion/IMT1/IMT1_002 מבנה האטום וקשר בין אטומים#כוח ואנרגיות קשר|גרף כוח-מרחק]] בשיווי משקל:
$$E\propto \left( \frac{\mathrm{d}F}{\mathrm{d}r} \right)_{{r}_{0}}$$
![[Technion/IMT1/IMT1_007/Pasted image 20230613175233.png|book|500]]

ערכי המודול יאנג עבור [[Technion/IMT1/IMT1_001 מבוא#קרמיים|חומרים קרמיים]] הם כמעט זהים ל[[Technion/IMT1/IMT1_001 מבוא#מתכות|מתכות]]. עבור [[Technion/IMT1/IMT1_001 מבוא#פולימרים|פולימרים]] הם נמוכים יותר. שוני זה הוא תוצאה של הסוגים השונים של הקשרים האטומים בשלושת סוגי החומרים. מעבר, לכך, עם עלייה של הטמפרטורה, מודול האלסטיות קטן כפי שניתן לראות בגרף הבא:
![[Technion/IMT1/IMT1_007/Pasted image 20230613182857.png|book|500]]
כלומר, ככל שהטמפרטורה גבוהה יותר, כך יותר *קל* לנו למתוח את החומר.

## יחס פואסון
כאשר מאמץ מתיחה פועל על מוט מתכתי, נוצרת התארכות אלסטית ועיבור $\epsilon_{z}$ בכיוון הפעלת המתיכה:
![[Technion/IMT1/IMT1_007/Pasted image 20230613183523.png|book|400]]
כתוצאה מהתארכות זו, תיווצר לחיצה בכיוונים $x$ ו-$y$. מלחצים אילו, נוכל לחשב את עיבורי הלחיצה $\epsilon_{x}$ ו-$\epsilon_{y}$. אם המאמץ המופעל הוא רק בכיוון $z$, והחומר הוא **איזותרופי** (תכונותיו זהות בכל כיווניו), אז $\epsilon_{x}=\epsilon_{y}$. פרמטר שנקרא **יחס פואסון** $\nu$ מוגדר כהיחס בין העיבור הניצב לעיבור המקביל למאמץ המופעל:
>[!info] הגדרה: 
 >$$\nu=-\frac{\epsilon_{x}}{\epsilon_{z}}=-\frac{\epsilon_{y}}{\epsilon_{z}}$$

מאחר ו-$\epsilon_{x}$ ו-$\epsilon_{y}$ מתארים לחיצה לעומת המתיחה של $\epsilon_{z}$, הסימן שלהם יהיה הפוך. לכן, כדי שהיחס יהיה חיובי, יחס פואסון מוגדר עם הסימן מינוס.

# דיפורמציה פלסטית
עבור רוב החומרים המתכתיים, דיפורמציה אלסטית מתרחשת רק עד עיבור גדול כ-$0.005$. ככל שהחומר מעוות יותר מעבר לנקודה זו, המאמץ לא פרופורציונאלי יותר לעיבור, ודיפורמציה תמידית, לא ניתנת לשחזור - **דיפורמציה פלסטית** מתרחשת.

![[Technion/IMT1/IMT1_007/Pasted image 20230613190553.png|book|350]]

רוב המבנים מעוצבים כך שלכל היותר, רק דיפורמציה אלסטית תתרחש כאשר פועל עליהם עומס. מבנה או חומר שעבר דיפורמציה פלסטית, לא בהכרח יפעל יתנהג כצפוי. לכן, נרצה לדעת מתי דיפורמציה זו, **הכניעה**, מתחילה.
עבור מתכות שעוברות את המעבר אלסטי-פלסטי, נקודת הכניעה ניתנת כהנקודה בה הגרף מפסיק להיות לינארי. אבל, ברוב המקרים, קשה למצוא בדיוק את נקודה זו. לכן, ישנה מוסכמה לפיה קובעים את נקודה זו (מופיע באיור למעלה):

1. בונים קו מקביל לחלק הלינארי של הגרף.
2. מזיזים את הקו ב-$0.002$ ימינה.
3. נקודת החיתוך של הקו עם הגרף היא נקודת הכניעה.

**מאמץ הכניעה, $\sigma_{y}$,** הוא ערך המאמץ בנקודת הכניעה.

## משיכות
**משיכות** היא תכונה מכנית שמהווה את דרגת הדיפורמציה הפלסטית שהדגם סבל עד נקודת השבר. נאמר שחומר שהגיע לנקודת השבר עם מעט דיפורמציה פלסטית הוא **פריך**, כאשר עבור המקרה ההפוך נאמר כי החומר **משיך**.
![[Technion/IMT1/IMT1_007/Pasted image 20230613205907.png|book|400]]

המשיכות של חומר תלויה גם בטמפרטורה שלו. עבור מתכות, ככל שהטמפרטורה יותר נמוכה, כך המתכת יותר פריכה:

![[Technion/IMT1/IMT1_007/Pasted image 20230613210109.png|book|500]]

## צפידות וחסינות
בתחום האלסטי, אנרגיית העיבור ליחידת נפח נקראת **צפידות** - יכולת החומר לבלוע אנרגיה בדיפורמציה אלסטית ולשחררה לאחר פריקת העומס.

![[Technion/IMT1/IMT1_007/Pasted image 20230613210303.png|book|250]]

מבחינה חישובית, הצפידות היא השטח מתחת למאמץ ההנדסי עד לנקודת הכניעה:
$$U_{r}=\int_{0}^{\epsilon_{y}} \sigma \, \mathrm{d}\epsilon $$

מאחר ואנו באיזור האלסטי, ערך הצפידות היא פשוט שטח המשולש:
>[!info] נוסחה: 
 >
$$U_{r}=\frac{1}{2}\sigma_{y}\epsilon_{y}$$

בתחום הפלסטי, סך השטח מתחת לעקום הוא סך האנרגיה ליחידת נפח שמושקעת בחומר תוך עיוותו, והוא נקרא **חסינות**. זו יכולת החומר לבלוע אנרגיה עד לשבר.

##  עיבור שיורי
ברגע שחרור העומס במהלך ניסוי מתיחה, חלק מכלל הדיפורמציה חוזר בחזרה כעיבור אלסטי:
![[Technion/IMT1/IMT1_007/Pasted image 20230613211518.png|book|400]]

**עיבור שיורי** הוא העיבור הפלסט שנשאר בדגם לאחר הסרת העומס. סה"כ העיבור בחומר שווה לעיבור פלסטי + עיבור אלסטי:
>[!info] נוסחה: 
 >
$$\epsilon_{\text{tot}}=\epsilon_{p}+\epsilon_{el}$$
$$\epsilon_{\text{residual}}=\epsilon_{p}+\epsilon_{\text{tot}}-\epsilon_{el}$$

