# גבול המסיסות, פאזות

## גבול מסיסות
לתמיסות רבות בטמפרטורה מסוימת, יש גבול מסוים לריכוז האטומים שמוססים בחומר הממס. גבול זה נקרא **גבול המסיסות**. הוספה של מומס מעבר לגבול זה תגרום להיווצרות של תמיסה מוצקית או תרכובת בעלת הרכב שונה.

למשל, ניקח דוגמה של סוכר במים ($\ce{ C_{12}H_{22}O_{11} - {H}_{2}O }$). בהתחלה, מסיפים סוכר למים, ונוצר תמיסת סוכר-מים. ככל שיותר סוכר מוסף, התמיסה נהיית יותר ויותר עשירה בסוכר. בשלב מסוים, התמיסה לא מסוגלת להמיס יותר סוכר, וכל גרגיר סוכר שמוסף יישקע לתחתית התמיסה.
כעת, המערכת מכילה שני חומרים שונים - תמיסת סוכר-מים נוזילת, וגבישי מלח מוצקים.
גבול המסיסות של סוכר במים תלויה על הטמפרטורה של מים וניתן להציג אותה בצורה גרפית - דיאגרמת פאזות:
![[Technion/IMT1/IMT1_004/Screenshot_20230417_131758_OneDrive.jpg|book]]

## פאזות
פאזה מוגדרת כחלק הומוגני של מערכת בעלת מאפיינים פיזיקליים וכימיים אחידה. כל חומר טהור נחשב פאזה. למשל, תמיסת סוכר-מים היא גם פאזה אחת, וגביש המלח הוא פאזה אחרת - לכל אחד מאפיינים שונים.
כאשר במערכת יש פאזה יחידה, אומרים שהיא **הומוגנית** (לא ממ"ל הומוגנית, לא מד"ר הומוגנית, לא מד"ר מטיפוס הומוגני). כאשר יש יותר מפאזה יחידה, נאמר כי המערכת **הטרוגנית**. רוב הסגסוגות המתכתיות, החומרים הקרמיים והפולימרים הם הטרוגנים.

# דיאגרמת פאזות בינארית
**דיאגרמת פאזות** כפי שהוצג ב[[Technion/GCH1/GCH1_010 כוחות בין מולקולריים ומעברי פאזה#דיאגרמת פאזות|מבוא לכימיה]], היא גרף המתאר את הפאזה של מערכת מסוימת תחת נתונים שונים כמו טמפרטורה, לחץ או ריכוז.
![[Technion/IMT1/IMT1_004/Pasted image 20230501091603.png|book]]

**דיאגרמת פאזות בינארית** היא סוג של דיאגרמת פאזות המתארת את הפאזות של *שני* חומרים שונים בערבוב, תחת טמפרטורות שונות, ולחץ קבוע, לרוב $\pu{1atm}$.

ניקח לדוגמה את דיאגרמת הפאזות של נחושת-ניקל:
![[Technion/IMT1/IMT1_004/Pasted image 20230501092409.png|book|600]]

בציר האנכי הטמפרטורה, ובציר האופקי אחוז הניקל בסגסוגת (במשקל). נשים לב כי מתוארים לנו 3 אזורים:
1. אזור $\alpha$ - פאזה מוצקה של ניקל ונחושת בעלי מבנה FCC. בטמפרטורות מתחת ל-$\pu{1080^{\circ}C}$, נחושת וניקל מוססים אחד בשני בפאזה המוצקה שלהם. ניתן להסביר את המסיסות הזאת ע"י כך שגם לנחושת וגם לניקל יש את אותו מבנה FCC, רדיוס אטומי ו[[Technion/GCH1/GCH1_008 הקשר הכימי I#אלקטרושליליות|אלקטרושליליות]] כמעט זהים. לכן, מערכת זו היא **איזומורפית** - כאשר שני חומרים מוססים אחד בשני גם בפאזה מוצקה וגם בפאזה נוזלית.
2.אזור $\alpha+L$ - אזור דו-פאזי - גם מוצק וגם נוזל.
3. אזור $L$ - פאזה נוזלית הומוגנית של נחושת וניקל.

לקו המפריד בין $L$ ל-$\alpha+L$ נקרא **קו ליקווידוס (Liquidus)**. לקו המפריד בין $\alpha$ ל-$\alpha+L$ נקרא **קו סולידוס (Solidus)**.

## ניתוח דיאגרמת פאזות
בנקודה $A$ בגרף הקודם, קל לנו להסיק מהו ה**הרכב** של התמיסה - $40\%$ נחושת ו-$60\%$ ניקל בפאזה מוצקה.
אבל, בנקודה $B$ יש לנו 2 פאזות. כיצד נוכל להסיק כמה ניקל או נחושת יש בכל פאזה? נעשה zoom in:
![[Technion/IMT1/IMT1_004/Pasted image 20230501094636.png|book|600]]

נשרטט קו אופקי בנקודה, שנקרא **איזותרמה**, שחוצה את הסולידוס והליקווידוס. נקודת המפגש של האיזותרמה עם הסולידוס ייצג את הרכב המוצק $C_{\alpha}$ (אצלנו, $42.5\%$ ניקל). נקודת המפגש של האיזותרמה עם הליקווידוס ייצג את הרכב הנוזל $C_{L}$ (אצלנו, $31.5\%$ ניקל).

את **כמות** הפאזה באיזור הדו-פאזי גם טיפה יותר קשה לחשב מאשר החישוב הטריוויאלי באזור חד-פאזי (יש פאזה אחת, אז כמות הפאזה היא $100\%$).

אם נביט בגרף, נשים לב כי הנקודה $B$ קרובה יותר לאזור $L$ מאשר ל- $\alpha+L$. למעשה, בעזרת האיזותרמה, קל לראות *כמה* יותר קרוב - יחס של $\frac{R}{S}$ לפי הגרף. ככל שהוא יותר קרוב לאזור $L$, כמות הפאזה הנוזלית בנקודה זו יותר גדול (יחס הפוך) - אז כדי לקבל את היחס בין כמות הפאזה הנוזלית לכמות הפאזה המוצקה, נחשב את $\frac{S}{R}$. מכך נסיק כי יחס הפאזה $L$ בסגסוגת לכלל הסגסוגת היא:
>[!info] נוסחה:
$$X_{L}=\frac{S}{R+S}=\frac{C_{\alpha}-C_{0}}{C_{\alpha}-C_{L}}$$

באותו אופן עבור הפאזה $\alpha$:
>[!info] נוסחה:
$$X_{\alpha}=\frac{R}{R+S}=\frac{C_{0}-C_{L}}{C_{\alpha}-C_{L}}$$

כיוון שהם יחסים, נסיק כי $X_{L}, X_{\alpha}$ מקיימים:
$$X_{L}+X_{\alpha}=1$$