---
aliases: מרכז כובד, מרכז מסה
---

# מרכז כובד ומרכז מסה

## מרכז כובד
נביט בגוף תלת מימדי בעל צורה כללית, ומסה $m$. אם נתלה את גוף זה על תקרה, מכל נקודה כמו $A$, הגוף יגיע ל[[Technion/SLD1/SLD1_002 שיווי משקל#שיווי משקל במרחב|שיווי משקל]] תחת כוחות המתיחה בחוט, והכוח ה[[Technion/SLD1/SLD1_001 וקטורים, כוחות, מומנטים, שקול#שקול|שקול]] $W$ של *כלל כוחות הכבידה* הפועלים על כל חלקיקיו של הגוף. כוח שקול זה פועל במקביל לכוח המתיחה בחוט.

![[Technion/SLD1/SLD1_006/Pasted image 20230607075722.png|book|400]]

נסמן את קו הפעולה של $W$. כעת, נחזור ונסמן את קו פעולה של $W$ כאשר אנו תולים את הגוף מהנקודה $B$. נסמן שוב כאשר אנו תולים אותו מ-$C$. ככל שנבצע יותר מדידות נקבל יותר במדויק נקודה אחת $G$ שהיא החיתוך של כל קווי פעולה אלה, והיא נקראת **מרכז הכובד** של הגוף.

הגופים שאנו פוגשים ביום-יום נמצאים קרוב מאוד לכדור הארץ, ומסתם זניחה ביחס אליו. אבל ככל שהגוף יותר גדול, ורחוק יותר מכדה"א, **שדה הכבידה** שמופעל עליו משתנה - הוא כבר לא אחיד ($mg$) לאורך כל הגוף. בצד אחד של הגוף $\vec{W}$ בעל גודל וכיוון שונה מאשר בצדו השני.
כתוצאה מכך, קווי הפעולה של כוחות הכבידה כבר לא מקבילים, ואין מרכז כובד יחיד - אין משמעות למרכז כובד עבור גופים אילו. לכן נניח אנו נעבוד עם גופים שנמצאים תחת שדה כבידה אחיד שנוצר ע"י כדה"א, כך שיהיה לנו מרכז כובד יחיד.

## מציאת מרכז כובד
כדי למצוא מבחינה מתמטית את מרכז הכובד של כל גוף, נחשב את שקול ה[[Technion/SLD1/SLD1_001 וקטורים, כוחות, מומנטים, שקול#מומנט|מומנטים]] בכל ציר (ע"י [[Technion/SLD1/SLD1_001 וקטורים, כוחות, מומנטים, שקול#עקרון המומנטים|עקרון המומנטים]]). המומנט של הכוח השקול $W$ בציר כלשהו שווה לסכום המומנטים (באותו ציר) של *כל* הכוחות $\mathrm{d}W$ האינפיטסימליים הפועלים על כל החלקיקים של הגוף.

![[Technion/SLD1/SLD1_006/Pasted image 20230607081906.png|book|500]]

הכוח השקול $W$ הוא סכימה של כל כוחות אינפיטסמליים אילו - $W=\int  \, \mathrm{d}W$. נסכום למשל את שקול המומנטים בציר $y$. המומנט של כוח הכבידה בכל חלקיק בגוף הוא $x\,\mathrm{d}W$ (הרי $x\, \hat{\mathbf{x}} \times \mathrm{d}W \,(-\hat{\mathbf{z}})=x\,\mathrm{d}W\,\hat{\mathbf{y}}$).
נסכום את מומנטים אילו כדי לקבל $\int x \, \mathrm{d}W$. סכום זה של המומנטים חייב להיות שווה ל-$W\bar{x}$ - המומנט של הכוח השקול $W$ (שפועל בנקודה $G$ שאנו רוצים למצוא). קיבלנו:
$$\begin{gather}
\bar{x}W=\int x \, \mathrm{d}W \\\\
\bar{x}=\frac{\displaystyle\int x \, \mathrm{d}W }{W} 
\end{gather}$$

באותו אופן, עבור כל שאר הצירים, נקבל:
>[!info] נוסחה: 
>$$\begin{gather}
\bar{x}=\frac{\displaystyle\int x \, \mathrm{d}W }{W} \quad & \bar{y}=\frac{\displaystyle\int y \, \mathrm{d}W }{W} \quad &  \bar{z}=\frac{\displaystyle\int z \, \mathrm{d}W }{W}
\end{gather} $$

>[!notes] הערות: 
 >1. נשים לב שהמונה בכל אחד מהביטויים האילו הוא *סכום המומנטים*, לעומת הכפל $W\bar{x}$ שהוא המומנט של הכוח השקול $W$ - והם כמובן שווים.

אם נציב $W=mg$, ו-$W=g\,\mathrm{d}m$, אז נקבל:
>[!info] נוסחה:
>$$\begin{gather}
\bar{x}=\frac{\displaystyle\int x \, \mathrm{d}m }{m} \quad & \bar{y}=\frac{\displaystyle\int y \, \mathrm{d}m }{m} \quad &  \bar{z}=\frac{\displaystyle\int z \, \mathrm{d}m }{m}
\end{gather} $$

או מבחינה וקטורית:
>[!info] נוסחה: 
>$$\underline{\bar{r}}=\frac{\displaystyle\int \underline{r} \, \mathrm{d}m }{m}$$

ה[[Technion/IMT1/IMT1_003 המבנה של גבישים#חישוב צפיפות|צפיפות]] ($\rho$) של גוף היא המסה ליחידת נפח. לכן, המסה של חלקיק אינפיטסימלי בעל נפח $\mathrm{d}V$ הופכת להיות:
$$\mathrm{d}m=\rho\, \mathrm{d}V$$
אם $\rho$ לא קבועה לאורך הגוף, אבל אפשר לקבל אותה כ[[Technion/CAL1/CAL1_001 פונקציה#פונקציה|פונקציה]] של קואורדינטות הגוף, אנו חייבים לקחת בחשבון את השינוי של הצפיפות כאשר מחשבים את מרכז הכובד. בשביל פעולה זו, כבר נצטרך להשתמש ב[[Technion/CAL2/CAL2_011 אינטגרל רב מימדי#אינטגרל משולש|אינטגרל משולש]]:

$$\underline{\bar{r}}=\frac{1}{m}\iiint_{D}\underline{r}\rho(\underline{r})\mathrm{d}V$$

כאשר $D$ הוא התחום בו נמצא הגוף, ו-$m$ הוא כמובן המסה הכוללת, וגם אותו ניתן לחשב:
$$m=\iiint_{D}\rho(\underline{r})\mathrm{d}V$$

אם נרצה לפרק לרכיבים:

>[!info] נוסחה:
 >$$\begin{align}
&\bar{x}=\frac{\displaystyle\iiint_{D}x\rho(x,y,z) \, \mathrm{d}V }{\displaystyle\iiint_{D} \rho(x,y,z) \, \mathrm{d}V} \quad & \\\\ &\bar{y}=\frac{\displaystyle\iiint_{D}y\rho(x,y,z) \, \mathrm{d}V }{\displaystyle\iiint_{D} \rho(x,y,z) \, \mathrm{d}V} \quad &  \\\\ &\bar{z}=\frac{\displaystyle\iiint_{D}z\rho(x,y,z) \, \mathrm{d}V }{\displaystyle\iiint_{D} \rho(x,y,z) \, \mathrm{d}V}
\end{align} $$

## מרכז כובד לעומת מרכז מסה

הנוסחאות הקודמות לא תלויות ב-$g$ (חוץ מהראשונה). נסיק מכך שהן נותנות נקודה ייחודית עבור גוף ללא קשר לשדה כבידה שהוא נמצא בו. נקודה זו נקראת **מרכז המסה**, ובשדה כבידה אחיד היא בדיוק אותה נקודה כמו מרכז הכובד.
זה חסר משמעות לדבר על מרכז כובד של גוף שלא נמצא תחת שדה כבידה, הרי שום כוחות כבידה לא פועלים עליו. לעומת זאת, מרכז המסה של גוף לא תלויה בשדה כבידה בו הוא נמצא, ויש לו חשיבות רבה כאשר אנו רוצים לחשב את התגובה הדינמית של גוף לכוחות לא מאוזנים. אבל זה כבר חומר של סמסטר הבא.

ניזכר בהגדרת [[../PHY1/PHY1_008 תנע קווי ומרכז מסה#מרכז מסה|מרכז מסה]] מפיזיקה:
$$\vec{r}_{\text{ com}}=\frac{1}{M_{\text{tot}}}\sum m_{i}\vec{r_{i}}=\frac{1}{\sum  m_{i}}\sum  m_{i}\vec{r}_{i}$$

נשים לב שאם נרחיב אותו למקרה של גוף יחיד בעל נפח רציף, נקבל:
$$\underline{\bar{r}}=\frac{\displaystyle\int \underline{r} \, \mathrm{d}m}{m}$$

שזוהי בדיוק אותה נוסחה שקיבלנו מקודם, כאשר הנחנו כי שדה הכבידה אחיד בגודלו וכיוונו.

## מרכז מסה של גוף מורכב
>[!TODO]  להשלים: 
 >