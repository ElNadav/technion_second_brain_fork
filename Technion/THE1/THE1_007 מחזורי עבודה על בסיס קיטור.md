---
aliases:
  - מחזור רנקין
  - מי הזנה
  - מחזור רנקין עם חימום ביניים
  - תחנות כוח על בסיס קיטור
  - מחזור רנקין עם הקזה
---


# תחנות כוח על בסיס קיטור
נביט במערכות השונות שמרכיבות תחנת כוח על בסיס דלק:
![[THE1_007/Screenshot_20240319_084240_OneDrive.jpg|book]]

ארבעת המערכות מסומנות באותיות $A$ עד $D$. המטרה של מערכת $A$ היא לספק את האנרגיה הדרושה לאדות את המים (נוזל העבודה) לאדים, בהם הטורבינה במערכת $B$ משתמשת.

בתחנות כוח על בסיס דלק, התאדות מתבצעת ע"י אינטראקציית חום אל המים העוברים דרך הצינורות מהגזים החמים הנוצרים מבערת הדלק.

האדים העוברים דרך הטורבינה ב-$B$ מתפשטים ללחץ יותר נמוך ומייצרים הספק.  הטורבינה ב-$B$ מחוברת לגל (מוט) שמחובר למנוע חשמלי (מערכת $C$). האדים היוצאים מהטורבינה נכנסים למעבה (Condenser), בו הם מתעבים על החלק החיצוני של צינורות המכילות נוזל מקרר.
מעגל הנוזל המקרר נמצא במערכת $D$. עבור תחנת הכוח המשורטטת, הנוזל המקרר עובר במגדל קירור, בו אנרגיה מהקיטור המעובה מתפזרת אל האטמוספירה.

# מחזור רנקין
נביט במערכת $B$ בשרטוט ממקודם. למחזור שהמסה הנוזלית עוברת במערכת זו אנו קוראים **מחזור רנקין**. 

## מידול מחזור רנקין
נציג סכמה פשוטה של מערכת זו:
![[THE1_007/Screenshot_20240319_090721_OneDrive.jpg|book|400]]

>[!notes] הערות:
 >1. על פי הסכם סימונים, האינטראקציות המסומנות חיוביות בכיוון החץ.
 >2. ספרויות שונות מגדירות את $1,2,3,4$ במקומות שונים, לכן הסימונים האלו כאן לא בהכרח יהיה עקביים עם החומר בקורס.
 
 
 אנו נזניח את אינטראקציית חום בין חלקי המערכת לסביבה. בנוסף, נתעלם גם משינויים באנרגיה הקינטית והפוטנציאלית. נתייחס לכל חלק במערכת כפועל בתהליך מתמיד. נעבור חלק חלק ונרשום עבורו חוק ראשון:
- **טורבינה** - כמו שראינו כבר ב[[THE1_003 אנליזת נפח בקרה#טורבינה|פרקים קודמים]], עם ההנחות שביצענו, וההזנחה של מעבר חום עם הסביבה:
	$$w_{t}={h}_{1}-{h}_{2}$$
	כאשר $w_{t}=\dfrac{\dot{W}_{t}}{\dot{m}}$, וה-$t$ נועד להדגשה שזוהי העבודה המתבצעת ע"י הטורבינה.
- **מעבה** - במעבה יש אינטראקציית חום בין הקיטור לנוזל מקרר העובר בזרם אחר. הקיטור מתעבה והטמפרטורה של הנוזל המקרר עולה. בתהליך מתמיד, לפי חוק ראשון, עבור הנפח בקרה המכיל את החלק המעובה של ה[[THE1_003 אנליזת נפח בקרה#מחליף חום|מחליף חום]]:
	$$q_{\text{out}}={h}_{2}-{h}_{3}$$
	כאשר $q_{\text{out}}=\dfrac{\dot{Q}_{\text{out}}}{\dot{m}}$. האינטראקציית חום חיובית בכיוון החץ.
 - **משאבה** - הנוזל המעובה העוזב את המעבה ב-$3$ נשאב החוצה לדוד בלחץ גובה. הנפח בקרה מסביב למשאבה מקיים (כאשר אנו מניחים כי אין מעברי חום עם הסביבה):
	$$w_{p}={h}_{4}-{h}_{3}$$
	כאשר $w_{p}=\dfrac{\dot{W}_{p}}{\dot{m}}$, ו-$p$ נועד להדגשה שזוהי העבודה המתבצעת ע"י המשאבה (pump).
- **דוד** - הנוזל עבודה (מים/קיטור) מסיים את המחזור כאשר הנוזל העוזב את המשאבה ב-$4$, הנקרא **מי הזזנה**,מחומם לרוויון ומאודה בדוד. נבחר נפח בקרה המכיל את הדוד. לפי חוק ראשון:
	$$q_{\text{in}}={h}_{1}-{h}_{4}$$
	כאשר $q_{\text{in}}=\dfrac{\dot{Q}_{in}}{\dot{m}}$.

>[!def] הגדרה: 
 >
נגדיר את **היעילות** של מחזור זה כמידת האנרגיה שנכנסת לדוד ומומרת לעבודה:
$$\eta=\dfrac{\dot{W}_{\text{cycle} }}{\dot{Q}_{\text{in}}}=\dfrac{w_{\text{cycle} }}{q_{\text{in}}}$$


בעזרת המשוואות שפיתחנו:
$$\boxed{\eta=\dfrac{w_{t}-w_{p}}{q_{\text{in}}} =\dfrac{({h}_{1}-{h}_{2})-({h}_{4}-{h}_{3})}{{h}_{1}-{h}_{4}}}$$

## מחזור רנקין אידיאלי
אם הנוזל עבודה (קיטור) עובר במערכות השונות ללא אי הפיכויות כלשהן, החיכוך עם הדוד והמעבה לא יהיה קיים, והנוזל יזרום דרך חלקי המערכת בלחץ קבוע. בנוסף, ללא אי הפיכויות ואינטראקציות חום עם הסביבה, התהליך בטורבינה והמשאבה יהיה אינטרופי.
מחזור כזה ייקרא **תהליך רנקין אידיאלי**, והוא מתואר ע"י הגרף הבא:
![[THE1_007/Screenshot_20240319_100102_OneDrive.jpg|book|400]]
- **תהליך $1-2$**: התפשטות איזנטרופית של הנוזל עבודה דרך הטורבינה מאד רווי במצב $1$ ללחץ המעבה.
- **תהליך $2-3$:** ישנו מעבר חום מהנוזל עבודה אל הנוזל קירור כאשר הוא זורם בלחץ קבוע דרך המעבה ועוזב כנוזל רווי במצב $3$.
- **תהליך $3-4$:** דחיסה איזנטרופית מהמשאבה אל מצב $4$ באיזור הנוזל הדחוס.
- **תהליך $4-1$:** ישנו מעבר חום אל הנוזל עבודה כאשר הוא זורם בלחץ קבוע דרך המשאבה כדי להשלים את המחזור.

על המצבים $1',2'$ נרחיב בהמשך.
מאחר ומחזור רנקין האידיאלי מורכב מתהליכים הפיכים פנימית, ניתן לחשוב  על השטח מתחת לקווים המשורטטים כמעברי חום סגוליים. השטח מתחת ל-$1-b-c-4-a-1$ מתאר את המעבר חום אל הנוזל עבודה העובר דרך הדוד. השטח מתחת ל-$2-b-c-3-2$ מתאר את המעבר חום מהנוזל עבודה העובר דרך המעבה. השטח הסגור $1-2-3-4-a-1$ מתאר את סך האינטראקציית חום שנכנסה, או, באופן שקול, כסך האינטראקציית עבודה שיצאה, עבור יחידת מסה.

>[!example] דוגמה:
>קיטור הוא הנוזל עבודה במחזור רנקין אידיאלי. אדים רוויים נכנסים לטורבינה ב-$8.\pu{0MPa}$ ונוזל רווי יוצא מהמעבה בלחץ $0.\pu{008MPa}$. סך ההספק שנוצר במחזור הוא $\pu{100MW}$. חשבו את היעילות.
>**פתרון:**
>נבנה סכמה של הבעיה:
>![[THE1_007/Pasted image 20240319193053.png|book|400]]
>נבנה דיאגרמת $T-s$ המתארת את המחזור:
>![[THE1_007/Pasted image 20240319193200.png|book|300]]
>בכניסה הלחץ הוא $\pu{8MPa}$ והקיטור הוא אד רווי, אז מטבלאות קיטור נמצא כי:
>$${h}_{1}=\pu{2758.0kJ*kg-1},\, \quad {s}_{1}=\pu{5.7432kJ*kg-1*K-1}$$
>במצב $2$ אנו יודעים כי ${p}_{2}=\pu{0.008MPa}$, ומאחר ו-$1-2$ הוא תהליך איזנטרופי, נוכל למצוא מאינטרפולציה ש:
>$${x}_{2}=\dfrac{{s}_{2}-s_{f}}{s_{g}-s_{f}}=\dfrac{5.7432-0.5926}{7.6361}=0.6745$$
>האנתלפיה:
>$${h}_{2}=f_{f}+{x}_{2}h_{fg}=\pu{1794kJ*kg-1}$$
>במצב $3$ הנוזל רווי ב-$\pu{0.008MPa}$, אז:
>$${h}_{3}=\pu{173.88kJ*kg-1}$$
>במצב $4$ האנטרופיה מקיימת ${s}_{4}={s}_{3}$. נוכל למצוא את ${h}_{4}$ ע"י אינטרפולציה בטבלת נוזל דחוס. אבל, מאחר ואין הרבה נקודות דגימה בטבלה זו, עדיף לנו להשתמש בנוסחאות שפיתחנו עבור המשאבה:
>$${h}_{4}={h}_{3}+w={h}_{3}+{v}_{3}({p}_{4}-{p}_{3})$$
>נציב מטבלאות קיטור עבור מצב $3$ ונקבל:
>$${h}_{4}=\pu{181.94kJ*kg-1}$$
>סך ההספק שמתבצע הוא:
>$$\dot{W}_{\text{cycle} }=\dot{W}_{t}-\dot{W}_{p}$$
>נוכל להציב בהגדרה ליעילות:
>$$\begin{aligned}
\eta & =\dfrac{({h}_{1}-{h}_{2})-({h}_{4}-{h}_{3})}{{h}_{1}-{h}_{4}} \\
 & =\boxed {
0.371
 }
\end{aligned}$$

# שיפור ביצועים
המחזורי עבודה שהצגנו כאן לא מתארים בצורה כל כך טובה תחנות כוח אמיתיים. ישנם מספר שיפורים שכיום משתמשים בהם כדי לקבל ביצועים יותר טובים.

נתחיל בלשים לב שהעלאת הלחץ בדוד או הורדת הלחץ במעבה תוביל לירידה ב[[THE1_002 חישוב תכונות מערכת#איכות|איכות האד]] ביציאה מהטורבינה. נוכל לראות זאת על דיאגרמת $T-s$:
![[THE1_007/Pasted image 20240319205701.png|book]]
אם איכות האד של הקיטור העובר דרך הטורבינה נמוכה מדי, ייווצרו טיפות מים בזרימה וייפגעו פיזית בטורבינה - הם יישחקו (erode) את הלהבות שלה, ובכך יורידו את יעילות הטורבינה ויעלו את הדרישה לתחזוקה.
שיפורים כמו *חימום ביניים* מאפשרים ביצועים יותר טובים עם הפרשי לחצים יותר טובים בדוד ובמעבה, בלי לגרום לבעיה הזאת להיווצר.

## מחזור רנקין עם חימום ביניים
ב**חימום ביניים**, תחנת כוח יכולה לנצל את העלאת היעילות כתוצאה מלחץ גבוה בדוד, מבלי ליצור איכות אד נמוכה ביציאה מהטורבינה:
![[THE1_007/Pasted image 20240319210536.png|book|400]]

במחזור האידיאלי הנ"ל, קיטור לא מתפשט אל לחץ המעבה בשלב יחיד. במקום זאת, קיטור מתפשט דרך טורבינה (תהליך $1-2$) ללחץ כלשהו בין הלחץ בדוד ללחץ במעבה.
הקיטור שיוצא מהטורבינה *מחומם שוב* בדוד (תהליך $2-3$). במחזור אידיאלי, לא יהיה ירידה בלחצים כאשר הקיטור מחומם. לאחר החימום, הקיטור מתפשט לטורבינה אחרת אל הלחץ של המעבה (תהליך $3-4$). נשים לב שעם החימום איכות האד ביציאה מהטורבינה עולה. ניתן לראות זאת בדיאגרמת $T-s$ של המחזור:
![[THE1_007/Pasted image 20240319210827.png|book|300]]
בכך אנו יכולים לנצל לחץ יותר גבוה בדוד, מבלי לקבל איכות אד נמוכה מדי בטורבינה.

>[!TODO] להשלים דוגמה 8.3 
 >

>[!example] דוגמה: 
קיטור הוא הנוזל עבודה במחזור רנקין אידיאלי עם חימום ביניים. אדים רוויים נכנסים לטורבינה הראשונה ב-$8.\pu{0MPa}$ ו-$480^{\circ}\pu{C}$ ומתפשטים ל-$0.\pu{7MPa}$. לאחר מכן הוא מחומם שוב ל-$440^{\circ}\pu{C}$ לפני שהוא נכנס לטורבינה השנייה, בו הוא מתפשט ללחץ המעבה ב-$0.\pu{008MPa}$. סך ההספק שנוצר במחזור הוא $\pu{100MW}$. חשבו את היעילות.
>**פתרון:**
>נבנה סכמה של הבעיה:
>![[THE1_007/Pasted image 20240319220238.png|book|400]]
>נבנה דיאגרמת $T-s$ המתארת את המחזור:
>![[THE1_007/Pasted image 20240319220308.png|book|300]]
>בכניסה הלחץ הוא $\pu{8MPa}$ והטמפרטורה היא $480^{\circ}\pu{C}$, אז מטבלאות קיטור נמצא כי:
>$${h}_{1}=\pu{3348.4kJ*kg-1},\, \quad {s}_{1}=\pu{6.6586kJ*kg-1*K-1}$$
>במצב $2$ אנו יודעים ש- ${p}_{2}=0.\pu{7MPa}$ ו- ${s}_{2}={s}_{1}$ כי ההפשטות היא התפשטות איזנטרופית. מטבלאות קיטור:
>$${x}_{2}=\dfrac{s_{2}-s_{f}}{s_{g}-s_{f}}=\dfrac{6.6586-1.9922}{6.708-1.9922}=0.9895$$
>לכן האנתלפיה:
>$$\begin{aligned}
{h}_{2} & =h_{f}+{x}_{2}h_{fg} \\
 & =697.22+(0.9895)2066.3=\pu{2741.8kJ*K-1}
\end{aligned}$$
במצב $3$ עדיין ${p}_{3}=0.\pu{7MPa}$ ומתקיים $T_{3}=440^{\circ}\pu{C}$. מטבלאות קיטור:
$${h}_{3}=\pu {3353.3kJ*kg-1 },\quad \quad {s}_{3}=\pu{7.7571kJ*kg-1*K-1}$$
במצב $4$ יש ${p}_{4}=0.\pu{008MPa}$ ו- ${s}_{4}={s}_{3}$. נמצא מהטבלאות קיטור:
$${x}_{4}=\dfrac{s4-s_{f}}{s_{g}-s_{f}}=\dfrac{7.7571-0.5926}{8.2287-0.5926}=0.9382$$
האנתלפיה היא:
$${h}_{4}=173.88+(0.9382)2403.1=\pu{2428.5kJ*kg-1}$$
מצב $5$ הוא נוזל רווי ב- $0.\pu{008MPa}$, אז:
$${h}_{5}=\pu{173.88kJ*K-1}$$
לבסוף, המצב ביציאה מהמשאבה זהה לדוגמה הקודמת, אז:
$${h}_{6}=\pu{181.94kJ*K-1}$$
סך ההספק שנוצר ע"י המחזור נתון ע"י:
$$w_{\text{cycle} }=w_{t 1}+w_{t 2}-w_{p}$$
באותו אופן כמו הנוסחאות שפיתחנו ממקודם, נסיק כי:
>$$\begin{aligned}
 & \text{Turbine 1}: &  & w_{t 1}={h}_{1}-{h}_{2} \\
 & \text{Turbine 2}: &  & w_{t 2}={h}_{3}-{h}_{4} \\
 & \text{Pump}: &  & w_{p}={h}_{6}-{h}_{5}
\end{aligned}$$
קצב האינטראקציית חום אל הנוזל עבודה (הקיטור) כאשר הוא עובר בדוד וחימום ביניים:
$$q_{\text{in}}=({h}_{1}-{h}_{6})+({h}_{3}-{h}_{3})$$
נוכל כעת לחשב את היעילות:
>$$\begin{aligned}
\eta & =\dfrac{({h}_{1}-{h}_{2})+({h}_{3}-{h}_{4})+({h}_{6}-{h}_{5})}{({h}_{1}-{h}_{6})+({h}_{3}-{h}_{2})} \\[1ex]
 &  =\boxed {
0.403
 }
\end{aligned}$$
>נשים לב כי קיבלנו יעילות יותר גבוה מהמחזור בדוגמה הקודמת. עבור הספק מסוים ($\pu{100MW}$), יעילות יותר גבוה מעידה על קצב זרימת קיטור יותר נמוכה. מעבר לכך, עם יעילות יותר גבוה, קצב האינטראקציית חום למי הקירור גם כן קטן, ובכך אנו מקטינים את הדרישה למי קירור. בנוסף, עם החימום ביניים, איכות האד ביציאה מהטורבינה יותר גבוה מאשר בדוגמה הקודמת.

## מחזור רנקין עם הקזה

>[!TODO] להשלים
>

>[!TODO] להשלים דוגמה 8.5 
 >

>[!example] דוגמה: 
 >