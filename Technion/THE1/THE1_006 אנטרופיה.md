---
aliases:
  - אנרטרופיה
  - עקרון גדילת האנטרופיה
  - משוואות אנטרופיה
  - תהליך איזנטרופי
  - קצב שינוי אנטרופיה בנפח בקרה
---

# אנרטרופיה - תכונת מערכת

## הגדרת השינוי באנטרופיה
ניזכר כי תכונת מערכת לא תלויה בתהליך בין שני מצבים, אלא רק במצבים עצמם.
נניח וישנם שני מחזורים הפיכים המתבצעים במערכת סגורה כמתואר באיור:
![[THE1_006/Screenshot_20240305_084412_OneDrive.jpg|book|300]]

מחזור אחד מכיל את תהליך $A$ ו-$C$, והתהליך השני מכיל את תהליך $B$ ו-$C$.

מ[[THE1_005 החוק השני של התרמודינמיקה#אי שווויון קלאוזיוס|אי שוויון קלאוזיוס]], עבור המחזור הראשון, מאחר והוא הפיך:
$$\left( \int_{1}^{2} \dfrac{\delta Q}{T}   \right)_{A}+\left( \int_{2}^{1} \dfrac{\delta Q}{T} \right)_{C}=0$$
עבור המחזור השני:
$$\left( \int_{1}^{2} \dfrac{\delta Q}{T} \right)_{B}+\left( \int_{2}^{1} \dfrac{\delta Q}{T}  \right)_{C}=0$$

נחסר בין שתי המשוואות ונקבל:
$$\left( \int_{1}^{2} \dfrac{\delta Q}{T}  \right)_{A}=\left( \int_{1}^{2} \dfrac{\delta Q}{T}  \right)_{B}$$

קיבלנו כי האינטגרל של $\dfrac{\delta Q}{T}$ נשאר אותו הדבר לשני התהליכים. מאחר ו-$A$ ו-$B$ הם כלליים, נסיק כי האינטגרל על $\dfrac{\delta Q}{T}$ הוא אותו הדבר *לכל* תהליך הפיך בין שני מצבים. לפיכך, קיבלנו כאן תכונת מערכת, שנקרא לה **אנטרופיה**.
>[!def] הגדרה: 
 >השינוי **באנטרופיה** הוא:
 >$$S_{2}-{S}_{1} =\left( \int_{1}^{2} \dfrac{\delta Q}{T}  \right)_{\text{rev}}$$
 
 כאשר הסימון $\text{rev}$ נועד כדי להדגיש שהאינטגרל מחושב תהליך הפיך.
 
 מבחינה דיפרנציאלית, נוכל לרשום את השינוי באנטרופיה:
$$\mathrm{d}S=\left( \dfrac{\delta Q}{T} \right)_{\text{rev}}$$
>[!notes] הערות:
 >1. אנטרופיה היא תכונה אקסטנסיבית, ולכן נוכל להגדיר לה גם אנטרופיה סגולית:
 >$$s=\dfrac{S}{m}$$
 >2. היחידות של אנטרופיה הן:
 >	$$[S]=\pu{J/K}$$



## חישוב האנטרופיה
מאחר ואנטרופיה היא תכונה, השינוי באנטרופיה של מערכת ממצב אחד למצב שני הוא זהה עבור *כל* התהליכים, בין אם הם הפיכים או בלתי הפיכים, בין שני המצבים.

מההגדרה לשינוי באנטרופיה, נוכל לחשב את האנטרופיה יחסית למצב רפרנס כלשהו (כמו שעושים עבור $u$ ו-$h$). הערך של האנטרופיה במצב $y$ יחסית לערך שלה במצב $x$ ניתן לחישוב ע"י:
$$S_{y}=S_{x}+\left( \int_{x}^{y} \dfrac{\delta Q}{T}  \right)_{\text{rev}}$$

שוב, הסימון $\text{rev}$ נועד כדי להדגיש כי החישוב של האינטגרל הוא אך ורק על תהליך הפיך. עבור תהליך שהוא לא בהכרח הפיך, מתקיים אי השוויון הבא (שימו לב, אין את הסימון $\text{rev}$):
$$S_{y}-S_{x}\geq \left( \int_{x}^{y}\dfrac{\delta Q}{T}  \right)$$
כאשר השוויון מתרחשב רק אם האינטגרל מחושב על תהליך הפיך.

# כיווניות תהליכים

## עקרון גדילת האנטרופיה

עבור תהליך אדיאבטי, מתקיים $\delta Q=0$. לפיכך:
$${S}_{2} -{S}_{1} \geq 0$$
אם התהליך הוא אדיאבטי *והפיך* אז האנטרופיה קבועה.
נסיק *אנטרופיה של מערכת סגורה בתהליך אדיאבטי אינה יורדת*.

נקבל כי כל בתהליכים המציאותיים נוצרת תמיד אנטרופיה, מה שמוביל למסקנה שהאנטרופיה של היקום תמיד גודלת - עקרון זה נקרא **עקרון גדילת האנטרופיה**.

# משוואות $T\,\mathrm{d}S$
מאחר והשינוי באנטרופיה בין שני מצבים נקבעת ע"י המשוואה:
 $$S_{2}-{S}_{1} =\left( \int_{1}^{2} \dfrac{\delta Q}{T}  \right)_{\text{rev}}$$
 נוכל לרוב לחשב אותה ע"י משוואות $T\,\mathrm{d}S$ שנפתח כעת. משוואות $T\,\mathrm{d}S$ שנקראות גם משוואות אנטרופיה, מאפשרים לחשב שינויי אנטרופיה מנתונים שלרוב יש לנו כבר, כמו $p,v,u$ וכו'.

תהי מערכת דחיסה פשוטה העוברת תהליך הפיך. לפי חוק ראשון:
$$(\delta Q)_{\text{rev}}=\mathrm{d}U+(\delta W)_{\text{rev}}$$
מאחר והתהליך הפיך, מתקיים:
$$(\delta W)_{\text{rev}}=p\,\mathrm{d}V$$
אם נשנה טיפה את ההצגה הדיפרנציאלית [[#הגדרת השינוי באנטרופיה]], נקבל:
$$(\delta Q)_{\text{rev}}=T\,\mathrm{d}S$$
נציב בחוק ראשון ונקבל את **משוואות האנטרופיה הראשונה**.
$$\boxed {
T\,\mathrm{d}S=\mathrm{d}U+p\,\mathrm{d}V
 }$$

 אם נציב את הגדרת ה[[THE1_002 חישוב תכונות מערכת#אנתלפיה|אנתלפיה]], $H=U+pV$, ונבצע את הדיפרנציאל:
 $$\begin{gather}
\mathrm{d}H=\mathrm{d}U+\mathrm{d}(pV) \\
\mathrm{d}H=\mathrm{d}U+p\,\mathrm{d}V+V\,\mathrm{d}p \\
\mathrm{d}U+p\,\mathrm{d}V=\mathrm{d}H-V\,\mathrm{d}V
\end{gather}$$
אז נקבל את **משוואת האנטרופיה השנייה**:
$$\boxed{T\,\mathrm{d}S=\mathrm{d}H-V\,\mathrm{d}p }$$
נוכל גם לרשום את שתי המשוואות בצורה הסגולית שלהן:
$$\boxed{\begin{aligned}
 & T\,\mathrm{d}s=\mathrm{d}u+p\,\mathrm{d}v \\
 & T\,\mathrm{d}s=\mathrm{d}h-v\,\mathrm{d}p
\end{aligned} }$$
 
# שינוי אנטרופיה של גז אידיאלי
ניזכר כי עבור גז אידיאלי, מתקיים:
$$\begin{aligned}
 & pv=RT\\
 & \mathrm{d}u=c_{v}(T)\,\mathrm{d}T \\
 & \mathrm{d}h=c_{p}(T)\,\mathrm{d}T
\end{aligned}$$
אם נציב את משוואות האנטרופיה, נקבל את הקשרים הבאים:
$$\begin{aligned}
 & \mathrm{d}s=c_{v}(T) \dfrac{\mathrm{d}T}{T}+R \dfrac{\mathrm{d}v}{v} \\[2ex]
 & \mathrm{d}s=c_{p}(T) \dfrac{\mathrm{d}T}{T}-R \dfrac{\mathrm{d}p}{p}
\end{aligned}$$
לאחר אינטגרציה, וההנחה ש-$c_{v}$ ו-$c_{p}$ קבועים:
$$\boxed{\begin{aligned}
 & s({T}_{2} ,{v}_{2} )-s({T}_{1} ,{v}_{1} )=c_{v} \ln\left( \dfrac{{T}_{2}}{{T}_{1}} \right)+R\ln\left( \dfrac{{v}_{2}}{{v}_{1} } \right) \\[2ex]
 & s({T}_{2} ,{p}_{2} )-s({T}_{1} ,{p}_{1} )=c_{p}\ln\left( \dfrac{{T}_{2}}{{T}_{1}} \right)-R\ln\left( \dfrac{{p}_{2}}{{p}_{1} } \right) \\[2ex]
 & {s}_{2}-{s}_{1}=c_{v}\ln\left( \dfrac{{p}_{2}}{{p}_{1}} \right)+c_{p}\ln\left( \dfrac{{v}_{2}}{{v}_{1}} \right)
\end{aligned}}$$

בתהליך אדיאבטי כבר ראינו כי מתקיים:
 $${s}_{2}-{s}_{1}\geq 0$$
לכן נוכל לרשום:
$$\ln\left( \dfrac{{p}_{2}}{{p}_{1}} \right)+\dfrac{c_{p}}{c_{v}}\ln\left( \dfrac{{v}_{2}}{{v}_{1}} \right)\geq 0$$
לפי חוקי לוגריתמים, נכניס לאותו ה-$\ln$ ונעלה את $\dfrac{c_{p}}{c_{v}}=k$ בחזקה:
$$\ln\left( \dfrac{{p}_{2}({v}_{2})^{k}}{{p}_{1}({v}_{1})^{k}} \right)\geq 0$$
ונקבל ש:
$$\boxed {
{p}_{2}({v}_{2})^{k}\geq {p}_{1}({v}_{1})^{k}
 }$$
 שמאוד מזכיר לנו [[THE1_002 חישוב תכונות מערכת#תהליך פוליטרופי|תהליך פוליטרופי]]. ואכן, כאשר התהליך הוא גם אדיאבטי, וגם הפיך, נקבל את השוויון:
 $${p}_{2}({v}_{2})^{k}={p}_{1}({v}_{1})^{k}$$

# שינוי אנטרופיה בתהליך הפיך במערכת סגורה

במערכת סגורה העבורת תהליך הפיך פנימי, האנטרופיה יכולה לרדת, לעלות, או להישאר קבועה. ניתן לראות זאת מ:
$$\mathrm{d}S=\left( \dfrac{\delta Q}{T} \right)_{\text{rev}}$$

המראה כי כאשר מערכת סגורה העוברת תהליך הפיך פנימית מקבלת אנרגיה דרך מעבר חום, אנטרופיית המערכת עולה. נוכל לומר כי **מעבר אנטרופיה** מלווה את מעבר החום. הכיוון של מעבר האנטרופיה זהה לכיוון מעבר האנרגיה. בתהליך אדיאבטי הפיך פנימית, האנטרופיה נשארת קבועה. לתהליך כזה אנו קוראים **תהליך איזנטרופי**.

## מעבר חום כשטח של גרף

אם נבצע אינטגרל על ההצגה הדיפרנציאלית של שינוי אנטרופיה, נקבל:
$$\boxed {
Q_{\text{rev}}=\int_{1}^{2} T \, \mathrm{d}S 
 }$$
נסיק מכך שהמעבר חום של מערכת סגורה בזמן תהליך הפיך פנימית ניתנת להצגה כהשטח של גרף טמפרטורה-אנטרופיה:

![[THE1_006/Screenshot_20240305_111028_OneDrive.jpg|book|250]]
נשים לב שהטמרפטורה חייב להיות מוצגת בסקאלת קלוין. בנוסף, שטח הגרף לא ייצג את מעבר החום אם מדובר בתהליך בלתי הפיך.

>[!TODO] להוסיף את דוגמה 6.1
 >

# קצב שינוי אנטרופיה בנפח בקרה
כמו מסה ואנרגיה, האנטרופיה היא תכונה אקסטנסיבית.

>[!TODO] להשלים מקרה כללי ועבור תהליך תמידי
>
