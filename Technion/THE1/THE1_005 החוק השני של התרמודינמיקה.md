---
aliases:
  - החוק השני של התרמודינמיקה, ניסוח קלאוזיוס, ניסוח קלוין-פלאנק
---

# מוטיבציה לחוק השני
ביום יום אנו חווים תופעות בעלות *כיווניות* מסוימת. למשל, ניקח את שלושת המקרים הכלליים הבאים:

1. מערכת $a$ - חפץ בטמפרטורה גבוהה $T_{i}$ מונח במגע עם האטמוספירה בטמרפטורה $T_{0}$, ובסוף מתקרר לטמפרטורה של סביבתו. בהתאם לחוק שימור האנרגיה, הירידה באנרגיה הפנימית של הגוף הופכת לעליה באנרגיה הפנימית של הסביבה. התהליך ההפוך לא יכל לקרות *בספונטניות*, למרות שגם בתהליך זה יתקיים חוק שימור האנרגיה.
![[THE1_005/Screenshot_20240217_102159_Obsidian.jpg|book|500]]
2. מערכת $b$ - אוויר בלחץ גבוה $p_{i}$ נמצא במיכל סגור זורם לסביבה בעלת הלחץ היותר נמוך ב-${p}_{0}$ כאשר פותחים את השסתום המחובר בינהם. לבסוף, הזרימה מפסיקה כאשר הלחצים השתוו. התהליך ההפוך לא יקרה, למרות שחוק השימור האנרגיה עדיין יתקיים בתהליך זה.
	![[THE1_005/Screenshot_20240217_102513_OneDrive.jpg|book|500]]
3. מסה התלויה על כבל בגובה $z_{i}$ נופלת כאשר היא משוחררת. כאשר היא מגיעה לעצירה, האנרגיה הפוטנציאלית של המסה מהמצב ההתחלתי שלה מופיעה כתוספת לאנרגיה הפנימית של המסה וסביבתה, בהתאם לחוק שימור האנרגיה. התהליך ההפוך לא יקרה *ספונטנית*, למרות שהאנרגיה תישמר בתהליך זה. המסה לא ספונטנית תעלה בחזרה לגובה הקודם שלה.
![[THE1_005/Screenshot_20240217_102954_OneDrive.jpg|book|500]]	

נסיק מהמקרים הללו שלא כל תהליך שמקיים את חוק שימור האנרגיה יתקיים. בכללי, שימור אנרגיה לבדו לא יגלה לנו מה הכיוון שתהליך מסוים ייקח, או אפילו הוא לא יבדיל את התהליך שיקרה מהשאר.
במקרים שתוארו אנו יודעים באיזה כיוון התהליך יקרו כי הם מקרים נפוצים שקורים ביום יום שלנו. אבל למקרים יותר מסובכים, שבו הניסיון שלנו לא מספיק, נרצה איזשהו חוק שידריך אותנו.

# נוסחים של החוק השני
נדבר על שני נוסחים שונים של החוק השני:
1. קלאוזיוס (ההוא של ה[[../GCH1/GCH1_010 כוחות בין מולקולריים ומעברי פאזה#משוואת קלאוזיוס-קלפירון|קלאוזיוס-קלפירון]]).
2. קלוין-פלאנק (ההוא של הטמפרטורה וההוא של ה[[../GCH1/GCH1_005 מבוא למכניקה קוונטית#התאוריה הקוונטית|התאוריה הקוונטית]]).

## נוסח קלאוזיוס

**נוסח קלאוזיוס** של החוק שני קובע כי:
>[!theorem] משפט: 
 >זה בלתי אפשרי למערכת לפעול כך שהתוצאה היחידה של הפעולה שלה הוא מעבר חום מגוף קר לגוף חם.
 
נוסח קלאוזיוס לא אוסרת את האפשרות של מעבר חום מגוף קר לגוף חם - הרי זה מה מקררים ומשאבות חום מבצעות. הטענה במילים "תוצאה יחידה" היא שחייבים להיות תוצרים אחרים בתוך המערכת שגורמים למעבר חום.

![[THE1_005/Screenshot_20240217_125400_OneDrive.jpg|book|300]]

>[!example] דוגמה: 
 >קירור אוכל לרוב מתבצע ע"י מקררים שפועלים על הספק חשמלי. נוסח קלאוזיוס טוען שאי אפשר לבנות מקרר שפועל ללא הספק כשלהו.

## נוסח קלוין-פלאנק

>[!theorem] משפט: 
 >זה בלתי אפשרי למערכת כלשהי לעבוד במחזור תרמודינמי ולהעביר אנרגיה ע"י עבודה לסביבתה בזמן שהיא קולטת ארגיה ע"י חום מ[[THE1_004 מכונות חום#מאגר חום|מאגר חום]] יחיד.

נוסח קלוין-פלאנק לא אוסר על האפשרות שמערכת תיצור עבודה ממעבר חום שהגיע ממאגר חום כלשהו. היא רק אוסרת על האפשרות הזאת אם המערכת עוברת *מחזור תרמודינמי*.

![[THE1_005/Screenshot_20240217_142000_OneDrive.jpg|book|275]]

נוכל להציג את הנוסח הזה בצורה אנליטית:
נניח את התנאים על המערכת לפי הנוסח. מאחר והמערכת עוברת מחזור:
$$W_{\text{cycle}}=Q_{\text{cycle}}$$

במילים, העבודה שמתבצעת על (או ע"י) המערכת העוברת מחזור שווה למעבר החום מהמערכת (או אל המערכת). מאזן אנרגיות זה אמנם מאפשר ל-$W_{\text{cycle}}$ להיות חיובי או שלילי, החוק השני מציב מגבלה.

לפי נוסח קלוין-פלאנק, מערכת במחזור כאשר היא במגע תרמי עם מאגר חום *לא* יכולה להעביר עבודה לסביבתה. כלומר, העבודה במחזור *לא יכולה להיות חיובית*. נשים לב שעדיין יכל להיות מעבר אנרגיה **ל**מערכת בצורת עבודה בזמן המחזור, או שכלל העבודה היא אפסית. כלומר, לפי נוסח קלוין-פלאנק:
$$\boxed {
W_{\text{cycle}}\leq 0 \quad (\text{single reservoir})
 }$$


### שני הנוסחים שקולים אחד לשני
ניתן להראות ששני הנוסחים, נוסח קלאוזיוס ונוסח קלוין-פלאנק, שקולים אחד לשני. נוכל לעשות זאת ע"י הוכחה שמראה כי אם הפרנו את אחד מהנוסחים, אז נפר גם את הנוסח האחר.
נביט באיור הבא:

![[THE1_005/Screenshot_20240217_143545_OneDrive.jpg|book|400]]
המערכת בצד שמאל מעבירה חום $Q_{C}$ מהמאגר הקר למאגר החם ללא שום אפקטים/תוצרים אחרים, ובכך מפרה את נוסח קלאוזיוס.
המערכת מימין פועלת במחזור כאשר היא מקבלת $Q_{H}$ (גדול יותר מ-$Q_{C}$) מהמאגר הם, ופולטת $Q_{C}$ למאגר הקר, ומפעילה עבודה $W_{\text{cycle}}$ לסביבתה.

נביט במערכת הכוללת כפי שמוצג באיור ע"י המלבן הגדול המקווקו. מערכת זו כללת את המאגר הקר ושתי המערכות הקודמות. מערכת כוללת זו פועלת במחזור כי חלק אחד שלה פועלה במחזור ומצב שני החלקים האחרים לא משתנה. בנוסף, המערכת הכוללת מקבלת אנרגיה $(Q_{H}-Q_{C})$ במעבר חום ממאגר חום אחד - המאגר החם, ומבצעת עבודה באותו הגודל. לפיכך, המערכת הכוללת מפרה את נוסח קלוין-פלאנק.

באותו אופן, נוכל להוכיח שהפרה של נוסח קלוין-פלאנק תוביל להפרה של נוסח קלאוזיוס.

$$\mathrm{ל.ש.מ} \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad \quad$$
