---
aliases: מערכת תרמודינמית, הגדרה תרמודינמית לעבודה, נפח בקרה
---

- כדאי לעבור על [[../GCH1/GCH1_004 מבוא לתרמודינמיקה#מבוא לתרמודינמיקה|מבוא לתרמודינמיקה]].
# מערכת תרמודינמית

בחקירה תרמודינמית אנו לרוב מתעסקים בכמות חומר מוגבלת שמבודדת מסביבתה, וקוראים לה **מערכת**.

>[!info] הגדרה: 
 > **מערכת** מוגדרת ככל מה שסגור בתוך גבול המוגדרת היטב.
 
### מערכת סגורה
>[!info] הגדרה: 
 > **מערכת סגורה** הינה מערכת שגבולותיה לא מאפשרות כניסה או יציאה של מערכת.
 
 מערכת סגורה תמיד מכילה את אותה כמות החומר.

### מערכת פתוחה
>[!info] הגדרה: 
 >**מערכת פתוחה** הינה מערכת שכן מאפשרת כניסה או יציאה של חומר.
 
### נפח בקרה
בהמשך הקורס אנו נבצע אנליזה תרמודינמית על כלים כמו טורבינות ומשאבות שבתוכן מסה זורמת. כלים אילו הם דוגמאות **לנפח בקרה**.

>[!info] הגדרה: 
 >**נפח בקרה (control volume)** היא מערכת פתוחה שגבולותיה לא משתנות עם הזמן.

![[THE1_001/Screenshot_20240116_084924_Obsidian.jpg|book]]
 דוגמה לנפח בקרה (מערכת פתוחה) - מנוע רכב.

### סביבה
>[!info] הגדרה: 
 >כל דבר שמחוץ לגבולות המערכת. סביבה בעצמה יכולה להיות מוגדרת כמערכת.
 
### תכונה ראשונית
>[!info] הגדרה: 
 >**תכונה ראשונית** ניא גודל הקשור למערכת שניתן לבצע עבורה בוחן (מדידה). תוצאת הבוחן מהווה את ערך התכונה.
 
 >[!example] דוגמה: 
 >נפח, אורך, מסה, צפיפות טמפרטורה, לחץ הינם דוגמאות לתכונות ראשוניות.
 
### תכונה נגזרת
>[!info] הגדרה: 
 >תכונה שאי אפשר למדוד אותה ע"י ניסוי ישיר בלי לגרות שינויים למערכת נקראת **תכונה נגזרת**.
 
### תכונה אקסטנסיבית
>[!info] הגדרה: 
 >תכונה שערכה *פרופורציונלי* להיקף המערכת הינה **תכונה אקסטנסיבית**.
 
 >[!example] דוגמה: 
 >מסה ונפח הן סוגים של תכונות אקסטנסיביות.
 
### תכונה אינטנסיבית
>[!info] הגדרה: 
 >תכונה שלא תלויה בהיקף המערכת (כמות החומר במערכת) נקראת **תכונה אינטנסיבית**.
 
>[!example] דוגמה: 
 >1. מסה סגולית ($\rho=\frac{m}{V}$) - צפיפות.
 >2. נפח סגולי ($v=\frac{V}{m}$).

כדי להדגים את ההבדל בין תכונה אקסטנסיבית ואינטנסיבית, נניח כמות של חומר שאחידה בטמפרטורה, ונדמיין כי היא מורכבת ממספר חלקים, כפי שמוצג באיור:

![[THE1_001/Screenshot_20240116_090241_OneDrive.jpg|book]]

המסה של הכל היא סכום המסות של כל החלקים. ניתן לומר את אותו הדבר לגבי הנפח. לעומת זאת, הטמפרטורה של הכלל היא לא הסכום של כל הטמפרטורות של החלקים - היא אותו הדבר לכל חלק.

מסה ונפח הן תכונות אקסטנסיביות, אבל טמפרטורה היא אינטנסיבית.

### מצב מערכת
>[!info] הגדרה: 
 >אוסף הערכים של כל התכונות הראשוניות מגדיר את **מצב המערכת**. נאמר גם כי מצבים זהים אם כל התכונות זהות.

### מסלול
>[!info] הגדרה: 
 >סדרה של מצבים אשר המערכת עוברת נקראת **מסלול**.
 
### אינטרקציה
>[!info] הגדרה: 
 >אם שינוי מצב המערכת קשור לשינוי המצב של מערכת אחרת (או שינוי בסביבה) אומרים **שאינטראקציה** חלה בין שתי המערכות דרך המעטפת המשותפת. אינטראקציה מגדרת רק אם שתי מערכות מוגדרות.
 
### מערכת מבודדת
>[!info] הגדרה: 
 >**מערכת מבודדת** הינה [[#מערכת סגורה]] שלא מקיימת [[#אינטרקציה]] עם סביבתה.
 
### תהליך
>[!info] הגדרה: 
 >**תהליך (Process)** מוגדר ע"י מצבי קיצון, מסלול ואינטראקציות בגבולות.
### תהליך מחזורי
>[!info] הגדרה: 
 >תהליך בו מצבי קיצון זהים. דומה למסלול [[../CAL2/CAL2_012 אינטגרלים קוויים ומשפט גרין#עקומה סגורה|עקומה סגורה]].
 
 קצת [[../CAL2/CAL2_013 שדות משמרים|תזכורת לחדוא]].

### שיווי משקל
>[!info] הגדרה: 
 >**שיווי משקל** הינו מצב המערכת אשר לא ניתן לשנותו ללא אינטרקציות עם הסביבה. במערכת הנמצאת בשיווי משקל יציב כל שינוי סופי במערכת דורש שינוי סופי בסביבה.
 >בנוסף, נאמר כי שתי מערכת במצב **שיווי משקל הדדי** אם אין אינטראקציה בינהן כאשר הן במגע.
 
### חוק האפס של התרמודינמיקה
>[!info] משפט: 
אם כל אחת ממערכות $A,B$ נמצאת בשיווי משקל הדדי עם מערכת $C$, אזי הן בינהן נמצאות בשיווי משקל הדדי. 
# עבודה
אנו כבר מכירים מ[[../PHY1/PHY1_005 עבודה ואנרגיה|מכניקה]] את הגדרת העבודה:

$$W_{AB}=\int_{A}^{B} \vec{F} \, \cdot  \mathrm{d}\vec{r} $$

אנו נדייק את הגדרה זו לתחום התרמודינמיקה:
### הגדרה תרמודינמית לעבודה
 [[#אינטרקציה]] מסויימת נחשבת עבודה אם היא מקיימת את הדרישה הבאה:
>[!info] הגדרה: 
 >עבודה מתבצעת ע"י מערכת על מערכת אחרת רק אם השינויים שהתרחשו בכל אחת מהמערכות ניתנים לשחזור מדויק כאשר הדבר היחידי שחל מחוץ לכל מערכת הוא שינוי גובה של משקולת.
 
 הגדרה די מוזרה, אז נביא דוגמה:
>[!example] דוגמה: 
 >נביט במערכות $A,B$ הבאות:
 >![[THE1_001/Pasted image 20240116173502.png|book|400]]
 >במערכת $A$, גז מתערבב ע"י גלגל. הגלגל מבצע עבודה על הגז, כאשר העבודה מתבצעת בגבולות בין הגלגל לגז - הנחה זו עקבית עם ההגדרה שלנו לעבודה, מאחר ועבודה היא מכפלה של כוח ודרך.
 >לעומת זאת, במערכת $B$ ישנה רק סוללה. בגבולות מערכת $B$, אין שום כוח או תנועה, אבל כן יש זרם אלקטרי $i$ שנוצר מהפרשי הפוטנציאלים בקטבי הסוללה $a$ ו-$b$.
 >סוג זה של אינטראקציה (הזרם החשמלי) יכל להיחשב כעבודה מאחר וניתן לדמיין כי הזרם נוצר ממנוע אלקטרי היפותטי שמרים משקל בסביבה.

### מוסכמות לסימונים
- נאמר כי עבודה חיובית ($W>0$) אם היא מתבצעת *ע"י* המערכת.
- נאמר כי עבודה שלילית ($W<0$) אם היא מתבצעת *על* המערכת.

>[!quote]- ציטוט מפי לאוניד:
>"דמיינו אתם עכשיו בחדר כושר. יופי. עכשיו אתם מרימים משקולת - אתם מתאמצים. יופי. זה עבודה חיובית - אתם מבצעים אותה. יופי. ככה תזכרו.
>

### עבודה של מערכת דחיסה
ישנם המון דרכים שעבודה יכולה להתבצע ע"י או על מערכת. ניקח את הדוגמה של מערכת דחיסה:
![[THE1_001/Screenshot_20240116_095622_Obsidian.jpg|book]]
במהלך התהליך המתואר, הגז מפעיל על הבוכנה כוח נורמלי. יהי $p$ הלחץ שמפעיל הלחץ על הבוכנה. הכוח שמופעל ע"י הגז הוא המכפלה $pA$, כאשר $A$ הוא שטח הבוכנה. אזי, העבודה שמתבצעת ע"י המערכת כאשר הבוכנה עוברת מרחק $\mathrm{d}x$ היא:
$$\delta W=pA\,\mathrm{d}x$$

המכפלה $A\,\mathrm{d}x$ שווה לשינוי הנפח במערכת, $\mathrm{d}V$. לכן, ביטוי העבודה ניתן לרישום כך:
$$\delta W=p\,\mathrm{d}V \tag{1}$$
מאחר ו-$\mathrm{d}V$ חיובי כאשר הנפח גדל, העבודה בגבול המשתנה חיובית כאשר הגז מתפשט. עבור שינוי נפח המערכת מ-${V}_{1}$ ל-${V}_{2}$, העבודה מתקבלת מהסכימה של $(1)$:
$$W=\int_{{V}_{1}}^{{V}_{2}} p \, \mathrm{d}V $$

### עבודת דחיסה או התפשטות בתהליך קוואזיסטטי
>[!info] הגדרה: 
 >תהליך קוואזיסטטי הוא תהליך בו המערכת על הסף האינפיטסמלי מיציאה משיווי משקל.
 
כמובן שתהליך קוואזיסטטי אינו באמת מושג במציאות, אבל ניתן להיעזר בתהליך מדומיין זה כדי לחקור מערכות תרמודינמיות.

נביט באיור הבא:
![[THE1_001/Screenshot_20240116_100919_OneDrive.jpg|book|200]]
 
מתוארת לנו מערכת שמכילה הגז במצב שיווי משקל (בהתחלה). לחץ הגז נשאר קבוע ואחיד ע"י מסות קטנות אינפיטסמיליות הנחות על בוכנה. נניח ואחד ממסות אילו מורם מהכלי, כך שהבוכנה יכולה לזוז למעלה כאשר הגז מתפשט. בהתשפטות זו, המערכת תצא קצת משיווי משקל, עד שהיא תגיד למצב שיווי משקל חדש.

נציג את הקשר בין הלחץ ונפח המערכת:
![[THE1_001/Screenshot_20240116_103423_OneDrive.jpg|book|400]]

נשים לב כי השטח מתחת לגרף מייצג את העבודה שמבצעת המערכת. מתיאור גרפי זה, ניתן לראות שעבודה מאוד תלויה בתהליך שהתבצע, גם אם מצבי הקיצון זהים:

![[THE1_001/Screenshot_20240116_103754_OneDrive.jpg|book|300]]

### עבודה אדיאבטית
>[!info] הגדרה: 
 >נאמר כי עבודה היא **אדיאבטית** אם היא *לא* תלויה במסלול - [[../CAL2/CAL2_013 שדות משמרים#אי תלות במסלול של שדות משמרים|שדה משמר]].
  
# אנרגיה
- אנרגיה ב[[../PHY1/PHY1_005 עבודה ואנרגיה#עבודה ואנרגיה|פיזיקה]].

נזכיר כי אנרגיה היא *פונקציית מצב*. מאחר ולא ניתן למדוד אנרגיה במצב נתון כלשהו, אנרגיה היא [[#תכונה נגזרת]], ונוכל למדוד רק את *השינוי* באנרגיה כאשר מתבצעת [[#עבודה אדיאבטית]] בין שני מצבי קיצון:
$$-W_{12}^{\text{\,adiab.}}={E}_{2}-{E}_{1}$$

### החוק הראשון של התרמודינמיקה
- תזכורת ל[[../GCH1/GCH1_004 מבוא לתרמודינמיקה#החוק הראשון של תרמודינמיקה|חוק הראשון של התרמודינמיקה]].
$$\Delta E=Q-W$$

### שיווי משקל הדדי תרמי
>[!info] הגדרה: 
 >לשתי מערכות שבאות במגע אחת עם השנייה, ללא אינטראקציית חום, נאמר כי הן נמצאות **בשיווי משקל תרמי**.

### חוק האפס עבור שיווי משקל הדיי תרמי
>[!info] משפט: 
 >אם שתי מערכות נמצאות בשיווי משקל תרמי עם מערכת שלישית, אזי שתי המערכות נמצאות בשיווי משקל תרמי בינהן.
