# רקע תיאורטי
## זרימה פוטנציאלית -
משוואות נוויאה - סטוקס עבור זרימה פוטנציאלית (ברנולי למצב לא תמידי):
$$\frac{\partial \phi}{\partial t} +\frac{1}{2}\left| \nabla \phi \right| ^{2}+\frac{p}{\rho}+gz=f(t)$$
משוואות ברנולי עבור זרימה פוטנציאלית במצב מתמיד:
$$\frac{1}{2}\left| \nabla \phi \right| ^{2}+\frac{p}{\rho}+gz=\text{const}$$
\* נשים לב שמכיוון שאנחנו במצב מתמיד אין שינוי בזמן ולכן $f(t)$ שהיא פונקציה שתלויה רק בזמן היא למעשה קבוע.

>[!important]+ חשוב -
> בזרימה פוטנציאלית ניתן להשתמש בברנולי בין כל שתי נק' במרחב!
(לעומת זרימות אחרות בהן ברנולי קבוע רק לאורך קו זרם יחיד).

$\phi$ היא פונקציית הפוטנציאל שמוגדרת כך:
$$(u,\; v)=\nabla \phi=\left( \frac{\partial \phi}{\partial x} ,\; \frac{\partial \phi}{\partial y}  \right)\text{ - יזטרק}$$
$$(u_{r},\; u_{\theta})=\nabla \phi=\left( \frac{\partial \phi}{\partial r} ,\; \frac{1}{r}\frac{\partial \phi}{\partial \theta}  \right)\text{ - ירלופ}$$

כמו שראינו [[סימסטר ד/תורת הזרימה/הרצאות/הרצאה 8|הרצאה 8]], על מנת לקיים את תנאי השפה בבעיה נוכל להוסיף עוד אלמנטי זרימה פוטנציאלית (מקור, בור, ערבול, דובלט וכו...) מחוץ לתחומי הבעיה כך שהמפגש ביניהם לזרימה המוצגת בבעיה תייצר את תנאי השפה הדרושים.

הנחות עובר זרימה פוטנציאלית -
1. צפיפות קובעה - $\rho=\text{const}$.
2. זרימה אינרציאלית - $Re\gg 1$.
3. זרימה אי רוטציונית - $\nabla  \times \und{u}=0$.
4. מצב מתמיד $\frac{\partial}{\partial t}=0$.
5. בעיה דו ממדית 2D.

## זרימה סביב גליל -
הזרימה סביב גליל בעל רדיוס R לא מסתובב ניתנת לתיאור ומידול בעזרת סופרפוזיציה של זרימה מציפה ודובלט (זוגן) ולכן הפוטנציאל המתאים הוא: (הזרימה המציפה $U_{\infty}$ בכיוון $\hat{\mathbf{x}}$)
$$\phi=\sum_{}^{}\phi=\phi_{\text{uni}}+\phi_{\text{dub}}=U_{\infty}r\cos \theta+\frac{\lambda \cos \theta}{r}$$
עוצמת הדובלט נקבעת מתוך תנאי **אי-חדירה** על פני הגליל:
המהירות הרדיאלית מתאפסת על פני הגליל, כלומר $u_{r}(r=R,\;\theta)=0$
$$u_{r}(r,\theta)=\frac{\partial \phi}{\partial r} =U_{\infty}\cos \theta-\frac{\lambda \cos \theta}{r^{2}}\Longrightarrow u_{r}(r=R,\theta)=\left[ U_{\infty}-\frac{\lambda}{R^{2}} \right]\cos \theta=0$$
$$\boxed{\lambda=U_{\infty}R^{2}}$$
ולכן נקבל פונקציית פוטנציאל:
$$\phi=U_{\infty}r\cos \theta\left( 1+\frac{R^{2}}{r^{2}} \right)$$
# שאלה 1

![[תרגול 8 - זרימה פוטנציאלית 2024-08-25 11.31.16.excalidraw|center|400]]

מי הים והמים המתוקים לא מתערבבים. למי הים והמים המתוקים אותה צפיפות.

1. {hebrew} מצא את הלחץ המקסימלי ומיקומו.
2. מצאו ותארו סכמטית את הקו המפריד.
3. מרחק מקסימלי מהקיר.

## פתרון -
**הנחות:**
1. מצב מתמיד - $\frac{\partial}{\partial t}=0$.
2. בעיה דו-ממדית 2D.
3. צפיפות וצמיגות קבועות - $\rho,\;\mu =\text{const}$.
4. גרביטציה זניחה.
5. נוזל ניוטוני.
6. זרימה אינרציאלית $Re\gg 1$.
7. זרימה אי רוטציונית - $\vec{\nabla} \times \vec{u}=0$.

### סעיף א
המקור "יורה" זרם החוצה בכיוון רדיאלי, עוצמת הזרם יורדת עם המרחק. הזרימה המציפה תמיד אופקית וגודלה קבוע בכל מקום, ולכן נקבל שקו ההפרדה בין הזרימות (בין מי הים למים המתוקים) יהיה הקו בו הרכיב האופקי של הזרם שיוצא מהמקור שווה בגודלו (והפוך בכיוונו) לזרם של הזרימה המציפה.

ממשוואת ברנולי עבור זרימה פוטנציאלית נוכל לראות שהלחץ יהיה מקסימלי במקום בו מהירות הזורם תהיה מינימלית:
$$\underbrace{\cancelto{0}{\frac{\partial \phi}{\partial t}}}_{\!\!\!\text{דימתמ בצמ}\!\!\!}  +\frac{1}{2}\left| \nabla\phi \right| ^{2}+\frac{p}{\rho}+\underbrace{\cancelto{0}{gz}}_{\!\!\!\!\!\!\!\text{החינז היצטיברג}\!\!\!\!\!\!\!} =f(t)=\text{const}$$
מצב מתמיד אומר שאין שינוי בזמן, לכן $f(t)$ שהיא פונקציה שתלויה רק בזמן חייבת להיות קבועה במצב מתמיד.
כלומר קיבלנו את הקשר:
$$\frac{1}{2}\left| \nabla \phi \right| ^{2}+\frac{p}{\rho}=\text{const}$$
ולכן ככל שהמהירות קטנה הלחץ גדל.

צמוד לקיר, מהירות הזרימה שיוצר המקור היא אופקית בלבד, ולכן בנק' המפגש של הזרימה שיותר המקור והזרימה המציפה צמוד לקיר נקבל $\nabla \phi =0$ לכן שם תהיה הנק' עם הלחץ הגובה ביותר.

![[תרגול 8 - זרימה פוטנציאלית 2024-08-25 12.08.31.excalidraw|center|400]]
נכתוב את פונקציית הפוטנציאל המתאימה לבעיה:
$$\phi=\phi_{\text{הפיצמ}}+\phi_{\text{רוקמ}}$$
$$\phi=U_{0}x+\frac{m}{2\pi}\ln (r)$$
כאשר $m$ הוא עוצמת המקור. נתון שעוצמת המקור היא $Q$ אך המקור הנתון הוא לא מקור מלא, והנוסחה בסף הנוסחות מתייחסת לעוצמת מקור של מקור מלא (מקור שמייצר פוטנציאל ב- $360^{\circ}$). המקור הנתון הוא מקור חצי מלא, כלומר הוא מייצר פוטנציאל רק בחצי מישור ($180^{\circ}$). נחשב את פונקציית הפוטנציאל עבור חצי מקור:

כדי לחשב את פונקציית הפוטנציאל עבור מקור חצי מלא נעזר בפונקציית הזרם $\psi$, כדי למצוא את $Q$ נעשה חיסור של הזרם בזווית ההתחלה של המקור ושל הזרם בזווית הסיום של המקור:
$$\psi=\frac{m}{2\pi}\theta$$
$$\left|\psi(\theta=0)-\psi(\theta=\pi)\right|=\left|\frac{m}{2\pi}\cdot 0-\frac{m}{2\pi}\cdot \pi\right|=\frac{m}{2}=Q$$
כלומר עבור מקור חצי מלא נקבל:
$$m=2Q$$
$$\phi_{\text{רוקמ יצח }}=\frac{2Q}{2\pi}\ln (r)=\frac{Q}{\pi}\ln (r)$$
>[!note] הערה -
>יכולנו לדעת מראש שעוצמת חצי מקור תהיה כפולה ממה שכתוב בנוסחות מכיוון שבמקום "לירות" זרם לכל המישור כל עוצמת המקור מכוונת רק לחצי מישור, כלומר כל נק' בחצי המישור מקבל כפול זרם. אם היה לנו לדוגמה מקור שמוציא זרם רק לרבע מישור היינו מקבלים שהעוצמה של המקור היא פי 4 מאשר בנוסחות שבדף הנוסחות. כאמור הנוסחות שבדף הנוסחות נכונות עבור מקור "מלא" מקור שמקרין פוטנציאל על כל המישור.

נמצא את עוצמת הזרימה את המרחק של נק' זו מהמקור:
$$\phi=\frac{Q}{\pi}\ln (r)+U_{0}x$$
$$u_{r}=\frac{\partial \phi}{\partial r} =\underbrace{\frac{Q}{\pi r}}_{\begin{array}{c}
\text{תוריהמ} \\
\text{םיקותמ םימ}
\end{array}}+\underbrace{\vphantom{\frac{Q}{2\pi}} U_{0}\cos \theta}_{\begin{array}{c}
\text{תוריהמ} \\
\text{חלמ ימ}
\end{array}}$$
>[!note] הערה -
> את פונקציות הפוטנציאל והמהירויות לקחנו מדף הנוסחות מטבלת הזרימות הפוטנציאליות!

בנק' שצמודה לקיר נקבל $u_{r}=0$ מכיוון שכיוון הזרימה שיוצר המקור היא אופקית בלבד, והיא "מתנגשת" עם הזרימה המציפה. לכן:
$$u_{r}(r,\; \theta=\pi)=0=\frac{Q}{\pi r}+U_{0}$$
נחלץ את $r$:
$$\boxed{r=-\frac{Q}{\pi U_{0}}}$$
כדי למצאו את הלחץ בנק' נשתמש בברונולי:
רחוק מאוד מהמקור נקבל שכל המהירות היא מהירות שבאה מהזרימה המציפה ולכן -
$$\underbrace{\frac{p_{\max}}{\rho}+0}_{\text{ונאצמש 'קנה}}=\underbrace{\frac{p_{\infty}}{\rho}+\frac{U_{\infty}^{2}}{2}}_{\text{דואמ הקוחר 'קנ}}$$
נחלץ את $p_{\max}$:
$$\boxed{p_{\max }=p_{\infty}+\frac{\rho U_{\infty}^{2}}{2}}$$


### סעיף ב

הקו שאנחנו מחפשים הוא למעשה קו זרם, מכיוון שאנחנו יודעים שקווי זרם לא חוצים זה את זה. כלומר קווי הזרם שבאים מהמקור לא יחצו אותו וכך גם קווי הזרם שנוצרים מהזרימה מהציפה. כדי למצוא תיאור שלו נשתמש בפונקציית הזרם:
$$\psi=U_{0}y+\frac{Q}{\pi}\cdot \theta=U_{0}r\sin (\theta)+\frac{Q}{\pi}\cdot \theta$$

>[!note] הערה -
> את פונקציות הזרם לקחנו מדף הנוסחות מטבלת הזרימות הפוטנציאליות!

כאשר על קו זרם ספציפי נקבל:
$$\psi=\text{const}$$
בסעיף א' מצאנו נק' אחת שנמצאת על קו הזרם הזה, נציב אותה בפונקציית הזרם כדי לקבל את הקבוע:
$$\psi\left( r=-\frac{Q}{\pi U_{0}},\; \theta=\pi \right)=\cancelto{0}{-U_{0}\cdot \frac{Q}{\pi U_{0}}\sin (\pi)}  +\frac{Q}{\pi}\cdot \pi=Q$$
לכן נקבל שהמשוואה שמתארת את הקו שמפריד בין מי המלח למים המתוקים היא:
$$U_{0}r\sin (\theta)+\frac{Q}{\pi}\cdot \theta=Q$$
נוכל לסדר קצת את המשוואה ונקבל:
$$\boxed{r=\frac{Q}{U_{0}\sin (\theta)}\left( 1-\frac{\theta}{\pi} \right)}$$
ציור סכמתי נתון באיור השאלה 🤦🏼‍♂️.

### סעיף ג
כדי למצוא את המרחק המקסימלי מהקיר נרצה לבטא את המרחק בעזרת $y$:
$$y=r\sin \theta$$
לכן:
$$r=\frac{Q}{U_{0}\sin (\theta)}\left( 1-\frac{\theta}{\pi} \right)\longrightarrow y=\frac{Q}{U_{0}}\left( 1-\frac{\theta}{\pi} \right)$$
ניתן לראות ש- $y_{\max}$ מתקבל עבור $\theta=0$ (היה אפשר גם לגזור את $y$ לפי $\theta$ ולהשוות ל-0), ולכן המרחק המקסימלי מהקיר הוא:
$$y\Big|_{\theta=0} =\frac{Q}{U_{0}}$$
>[!note] הערה -
> ערך $y$ זה מקבל עבור $r=\infty$. (אפשר לראות את זה ע"י הצבת $\theta=0$ בנוסחה ל- $r$).
> $r$ מתאר את המרחק מהמקור, $y$ מתאר את המרחק האופקי מהמקור (המרחק מקיר).

# שאלה 2
בתחתית בריכת מים בעומק רב $H$, ממוקמת קליפה דקה בצורת חצי גליל, בעלת רדיוס $a$, ובאורך (אל תוך הדף) $b$, $a\ll b$, הנתונה לזרמים במהירות $U_{\infty}$. הקליפה מורכבת משני חלקים: חלק שמאלי קבוע בקרקע, וחלק ימני שהינו דלת בעלת מסה **ליחידת שטח** $\sigma$ היכולה לנוע בחופשיות סביב ציר הנמצא בראש המבנה (כפי שמתואר באיור). בחלק הקובע, בזווית $\theta_{0}$ $\left( \frac{\pi}{2}\leq\theta _{0}\leq \pi \right)$ מאופק קיים חריר, אשר ניתן להניח שהוא כה קטם, שאינו מפריע לשדה הזרימה מחוץ לקליפה. הקליפה גם היא מלאה לחלוטין במים.

![[תרגול 8 - זרימה פוטנציאלית 2024-08-25 17.56.30.excalidraw|center|600]]

1. {hebrew} מתי ניתן לפתור את הבעיה באמצעות זרימה פוטנציאלית? רשמו את התנאי/ם כתלות בפרמטרים הנתונים בבעיה, וכן הסבירו את המשמעות הפיזיקלית של כל תנאי (שתי שורות לכל תנאי, **לכל היותר**).
2. תחת תנאים אלו, ובמצב מתמיד, מה צריכה להיות מסת הדלת ליחידת שטח ($\sigma\;[\pu{kg/m^{2}}]$) על מנת שהדלת תישאר סגורה (כתלות בפרמטרים הנתונים בבעיה)?
3. באיזו זווית יש למקם את החריר כך שמשקל הדחת הנדרש יהיה מינימלי? הסבר מילולי, 4- 3 שורות). שימו לב: ניתן לענות לסעיף זה גם ללא פתרון מלא של סעיף ב'.

## פתרון -
### סעיף א
זרימה פוטנציאלית יכולה לתקיים תחת התנאים הבאים:
1. זרימה אינרציאלית - $Re\gg 1$. מספר ריינולדס הוא היחס בין אינרציה לצמיגות, ואם הוא גדול מאוד סימן שאינרציה היא הרכיב הדומיננטי בזרימה - זרימה אינרציאלית.
2. זרימה אי רוטציונית - $\nabla  \times \und{u}=0$. בזרימה אי אינרציאלית אנחנו מניחים שלחלקיקים של הזורם אין רכיב סיבוב סביב עצמם תוך כדי התנועה שלהם.
3. תפיפות קבועה - $\rho=\text{const}$. כלומר הנוזל בלתי דחיס.

### סעיף ב
**הנחות:**
1. זרימה אינרציאלית - $Re\gg 1$.
2. זרימה אי רוטציונית - $\nabla  \times \und{u}=0$.
3. צפיפות קבועה - $\rho=\text{const}$.
4. מצב מתמיד (נתון) - $\frac{\partial}{\partial t}=0$.

נבין מה הכוחות שמשחקים לנו בפתיחת הדלת -

![[תרגול 8 - זרימה פוטנציאלית 2024-08-25 18.49.03.excalidraw|center|400]]

בעולם של זרימה פוטנציאלית מהירות נמוכה = לחץ גבוה, לכן אם הזורם בתוך הקליפה איטי יותר מהזורם מחוץ לקליפה ייווצר לנו גרדיאנט לחצים שיגרום למומנט על הדלת. כדי למדל את הזרימה נבין מהי פונקציית הפוטנציאל של הזרימה הנתונה בשאלה.

אנחנו יכולים להתייחס לזרימה בתור סופר פוזיציה של זרימה מציפה $U_{\infty}$ ושל דובלט (זוגן). כמו בתרגיל הקודם, בין המקור לזרימה המציפה יתפתח קו זרימה שמעליו תהיה זרימה מציפה ומתחתיו זרימה שנובעת מהדובלט, קו זה למעשה מדמה את הקליפה שבשאלה. [בהרצאה](סימסטר%20ד/תורת%20הזרימה/הרצאות/הרצאה%208.md) ראינו שזרימה מציפה סביב דובלט היא דרך ידועה למדל זרימה סביב גליל.

לכן פונקציית הפוטנציאל תהיה:
$$\phi=\phi_{\text{הפיצמ המירז}}+\phi_{\text{טלבוד}}=U_{\infty}x+\frac{k\cos \theta}{r}=U_{\infty}r\cos \theta+\frac{k\cos \theta}{r}$$
>[!note] הערה -
> את פונקציות הפוטנציאל לקחנו מדף הנוסחות מטבלת הזרימות הפוטנציאליות!

כדי למצוא את $k$ עבור הדובלט שדרוש לשאלה נשתמש בתנאי אי חדירה, אנחנו יודעים שעל שפת הקליפה יש אי חדירה, ולכן המהירות שם תהיה אפס לכל $\theta$, נגזור את פונקציית הפוטנציאל (בקואורדינטות פולריות) ונשווה ל- 0:
$$\frac{\partial \phi}{\partial r}\Bigg|_{r=a}  =U_{\infty}\cos \theta-\frac{k\cos \theta}{a^{2}}=0$$
כאשר $x$ שווה $r\cos\theta$, לכן:
$$U_{\infty}\cos \theta-\frac{k\cos \theta}{a^{2}}=0$$
$$U_{\infty}\cancel{\cos \theta} =\frac{k\cancel{\cos \theta} }{a^{2}}$$
$$k=U_{\infty}a^{2}$$
כלומר נקבל שפונקציית הפוטנציאל היא:
$$\phi= U_{\infty}r\cos\theta+\frac{U_{\infty}a^{2}\cos \theta}{r}=U_{\infty}r\cos \theta\left( 1+\left( \frac{a}{r} \right)^{2} \right) $$
>[!tip] הערת המסכם -
> את הפיתוח של $k$ לא היינו חייבים לעשות, הוא מופיע בדף הנוסחות תחת "זרימה סביב גליל" וגם ברקע התיאורטי שבתחילת הסיכום. אבל בחרתי לעשות אותה כי אני חושב שזה עוזר להבין איך הגיעו לזה.

כעת נוכל להיעזר במשוואת ברנולי עבור מצב מתמיד:
$$\frac{1}{2}\left| \nabla \phi \right| ^{2}+\frac{p}{\rho}=\text{const}$$
נעשה ברנולי בין נק' ברחוקה מאוד מהדובלט, ובין נק' שעל הקליפה.
נבחר נק' רחוקה מאוד מהדובלט וגם על שפת פני המים מכיוון ששם הלחץ נתון והוא שווה ללחץ אטמוספרי -
$$\underbrace{\frac{1}{2}U_{\infty}^{2}+\frac{p_{\text{atm}}}{\rho}+Hg}_{\text{םימה תפש לע דואמ הקוחר 'קנ}}=0+\frac{p_{\text{out}}}{\rho}+ga\sin \theta+U$$

נמצא את $U$:
$$\phi=U_{\infty}r\cos \theta\left( 1+\frac{a^{2}}{r^{2}} \right)\Longrightarrow u_{\theta}=\frac{1}{r}\frac{\partial \phi}{\partial \theta} =-U_{\infty}\sin \theta\left( 1+\frac{a^{2}}{r^{2}} \right)$$
על הקליפה הרדיוס הוא $r=a$ לכן נקבל שהמהירות היא:
$$u_{\theta}\Big|_{r=a} =-U_{\infty}\sin \theta\left( 1+\frac{a^{2}}{a^{2}} \right)=-2U_{\infty}\sin \theta$$
>[!note] הערה -
> הסתכלנו רק על המהירות בכיוון $\theta$ מכוון שאנחנו יודעים שבכיוון $r$ מתקיים אי חדירה, כלומר המהירות בכיוון זה היא 0.

נציב חזרה בברנולי ונקבל:
$$\frac{1}{2}U_{\infty}^{2}+\frac{p_{\text{atm}}}{\rho}+Hg=0+\frac{p_{\text{out}}}{\rho}+ga\sin \theta+\frac{1}{2}\underbrace{(4U_{\infty}^{2}\sin^{2} \theta)}_{(-2U_{\infty}\sin \theta)^{2}} $$
$$p_{\text{out}}=\frac{1}{2}\rho U_{\infty}^{2}\left( 1-4\sin \theta \right)+p_{\text{atm}}+\rho g(H-a\sin \theta)$$
כעת ננסה להבין מה קורה בתוך הקליפה. מכיוון שהחריר מאוד קטן, לא תהיה זרימה בתוך הקליפה, כלומר המים בתוך הקליפה יהיו **הידרוסטטיים**. נמצא את הלחץ בתוך הקליפה $p_{\text{in}}$ בעזרת משוואות הידרוסטטיקה:
$$\nabla p_{\text{in}}=-\rho g\Longrightarrow p_{\text{in}}=-\rho gy+C=-\rho gr\sin \theta+C$$
כאשר בנק' החריר יש שוויון לחצים, כלומר $p_{\text{in}}(r=a,\;\theta_{0})=p_{\text{out}}(r=a,\;\theta_{0})$:
נחשב את $p_{\text{out}}(r=a,\;\theta_{0})$ מהביטוי שקיבלנו ל- $p_{\text{out}}$:
$$p_{\text{out}}(r=a,\; \theta_{0})=\frac{1}{2}\rho U_{\infty}^{2}(1-4\sin \theta_{0})+p_{\text{atm}}+\rho g(H-a\sin \theta_{0})$$
לכן:
$$p_{\text{in}}(r=a,\;\theta_{0})=-\rho ga\sin \theta_{0}+C=\frac{1}{2}\rho U_{\infty}^{2}(1-4\sin \theta_{0})+p_{\text{atm}}+\rho g(H-a\sin \theta_{0})$$
כלומר:
$$C=\frac{1}{2}\rho U_{\infty}^{2}(1-4\sin \theta_{0})+p_{\text{atm}}+\rho g(H-\cancel{a\sin \theta_{0}} )+\cancel{\rho ga\sin \theta_{0}} $$
נסדר את הביטוי:
$$C=\frac{1}{2}\rho U_{\infty}^{2}(1-4\sin \theta_{0})+p_{\text{atm}}+\rho gH$$
ולכן $p_{\text{in}}$ יהיה:
$$p_{\text{in}}=-\rho gr\sin \theta+\frac{1}{2}\rho U_{\infty}^{2}(1-4\sin \theta_{0})+p_{\text{atm}}+\rho gH$$
$$p_{\text{in}}=-\rho gr\sin \theta+p_{\text{out}}(\theta_{0})+\rho ga\sin \theta$$
נבדוק מהו הלחץ שיפתח את הדלת:
$$\Delta p=p_{\text{in}}-p_{\text{out}}=2\rho U^{2}(\sin ^{2}\theta-\sin ^{2}\theta_{0})$$
נחשב את המומנט על הדלת:
$$M_{\text{ץחל}}=b \int_{0}^{\pi/2} \Delta p\cdot \text{עורז} \; rd\theta $$
חישוב הזרוע:
![[תרגול 8 - זרימה פוטנציאלית 2024-08-25 20.44.34.excalidraw|center|400]]
מהאיור ניתן לראות שהזרוע $x$ תהיה:
$$x=a\cos \theta$$
לכן המומנט יהיה:
$$M_{\text{ץחל}}=b \int_{0}^{\pi/2} \Delta p\cdot a\cos \theta \cdot r \; d\theta $$
נפתח את הביטוי להפרש הלחצים ונציב $r=a$ (כי אנחנו מחשבים מומנט על הקליפה):
$$M_{\text{ץחל}}=b \int_{0}^{\pi/2} 2\rho U_{\infty}^{2}(\sin ^{2}\theta-\sin ^{2}\theta_{0})\cdot a\cos \theta \cdot a\; d\theta $$
נסדר קצת את האינטגרל ונוציא קבועים:
$$M_{\text{ץחל}}=2b\rho U_{\infty}^{2}a^{2}\int_{0}^{\pi/2} \sin ^{2}(\theta) \cos (\theta)-\sin ^{2}(\theta_{0})\cos (\theta) \; d\theta $$
אם נעשה את האינטגרל נקבל:
$$M_{\text{ץחל}}=2b\rho U_{\infty}^{2}a^{2}\left[ \frac{\sin ^{3}\theta}{3}-\sin ^{2}(\theta_{0})\sin (\theta) \right]_{0}^{\pi/2}=2b\rho U_{\infty}^{2}a^{2}\left( \frac{1}{3}-\sin ^{2}\theta_{0} \right)$$
$$M_{\text{ץחל}}=2b\rho U_{\infty}^{2}a^{2}\left( \frac{1}{3}-\sin ^{2}\theta_{0} \right)$$

כדי לדעת עבור איזה לחץ הדלת תיפתח נחשב את המומנט שיוצר משקל הדלת סביב הציר:
$$M_{\text{לקשמ}}=b\int_{0}^{\pi/2} g\cdot \sigma \cdot  \text{עורז} \; rd\theta =bga\int_{0}^{\pi/2} \sigma \cdot \text{עורז} \; d\theta$$
חישוב הזרוע:

![[תרגול 8 - זרימה פוטנציאלית 2024-08-25 21.22.42.excalidraw|center|400]]
$$x=a\cos \theta$$

 נציב את $x$ בתור הזרוע:
 $$M_{\text{לקשמ}}=bga\int_{0}^{\pi/2} \sigma \cdot  a\cos \theta \;d\theta =bga^{2}\int_{0}^{\pi/2} \sigma \cos \theta \; d\theta =\sigma \cdot bga^{2}$$

נשווה בין המומנטים:
$$\sigma \cdot bga^{2}=2b\rho U_{\infty}^{2}a^{2}\left( \frac{1}{3}-\sin ^{2}\theta_{0} \right)$$
נחלץ את $\sigma$:
$$\boxed{\sigma=\frac{2\rho U_{\infty}^{2}}{g}\left( \frac{1}{3}-\sin ^{2}\theta_{0} \right)}$$

### סעיף ג
אם נחשוב על הזרימה בבעיה נראה שהזרימה בראש הקליפה תהיה הגדולה ביותר (מבין הנק' על הקליפה), ולכן לפי ברנולי במקום בו הזרימה גבוהה ביותר הלחץ יהיה הנמוך ביותר, לכן שם נרצה למקם את החריר על מנת שהלחץ ההידרוסטטי שמתפתח בתוך הקליפה יהיה הנמוך ביותר.