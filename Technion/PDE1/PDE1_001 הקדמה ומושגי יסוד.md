---
aliases: משוואה דיפרנציאלית חלקית, תנאי שפה, פתרון אמיתי למדח, משוואת חום
---

# משוואה דיפרנציאלית חלקית

![](https://www.youtube.com/watch?v=ly4S0oi3Yz8&list=PLZHQObOWTQDNPOjrT6KVlfJuKtYTftqH6&index=2)

בקורס [[../DEQ1/DEQ1_001 מבוא#משוואה דיפרנציאלית רגילה|הקודם]] עסקנו במשוואות דיפרנציאליות רגילות שכללו פונקציות עם משתנה אחד ונגזרתן:
$$f(x,y(x),y',y'',\dots ,y^{(n)})=0$$
עכשיו, נעסוק גם כן במשוואות דיפרנציאליות, אבל עם פונקציות עם יותר ממשתנה אחד.

>[!notes] הערה: 
 >בקורס זה נסמן את הנגזרות החלקיות ללא הסימון ('). כלומר במקום:
 >$$y'_{x},g'_{x},f'_{y}$$
 >אז:
 >$$y_{x},g_{x},f_{y}$$

>[!def] הגדרה: 
 >**משוואה דיפרנציאלית חלקית (מד"ח)**  היא משוואה הנתונה ע"י:
> $$f({x}_{1},\dots ,x_{n},y({x}_{1}),\dots ,y(x_{n}),y_{{x}_{1}},\dots ,y_{x_{n}},y_{{x}_{1}{x}_{2}}\dots  )=0$$
> 
**סדר המשוואה** - הסדר של הנגזרת הגבוהה ביותר המופיעה במשוואה.

>[!example] דוגמה: 
 >דוגמה מפורסמת למד"ח היא **משוואת לפלס:**
>$$\Delta u(x,y)=u_{xx}+u_{yy}(x,y)=0$$


### עקרון הסופרפוזיציה
>[!theorem] משפט: 
 >אוסף פתרונות של משוואה לינארית הומוגנית הוא מרחב לינארי. אם ${u}_{1},{u}_{2}$ הם פתרונות של מד"ח, אז כל צירוף לינארי שלהן ($\alpha {u}_{1}+\beta {u}_{2}$) הוא גם פתרון.

כמו במד"ר, אוסף פתרונות של משוואה לא הומוגנית הוא מהצורה:
$$u=u_{\text{homogeneous}}+u_{\text{particular}}$$

### תנאים נלווים
- ראה גם [[../DEQ1/DEQ1_001 מבוא#פתרון משוואה דיפרנציאלית|תנאי התחלה]].

כדי לקבל פונקציה ספציפית כפיתרון של מד"ח, אנחנו צריכים 3 מרכיבים:
1. המד"ח עצמה.
2. תנאי התחלה.
3. תנאי שפה.

>[!def] הגדרה: 
 >**תנאי שפה**, בדומה מאוד לתנאי התחלה ממד"ר, הם נתונים שמאפשרים הפיכת פתרון כללי של משוואה דיפרנציאלית לפתרון מסוים.
 >תנאי השפה הם פונקציית הפתרון, או הנגזרות השונות שלה בתחומים מסוימים (**השפה**). למשל, במקרה של מד"ח בשני משתנים, פונקציות השפה ניתנות לתיאור כעקומות במרחב שהפתרון המסוים (שהוא משטח) עובר דרכן.
 
>[!example] דוגמה:
>אחד מן המד"חים המפורסים ביותר נקרא **משוואת החום**. היא נועדה לתאר את התפזרות החום בחומר מסוים לאורך זמן, בהינתן לנו הטמפרטורה של החומר בכל נקודה שלו. מאחר ואנו במרחב, ואנו מתייחסים גם לזמן, לפתרון יהיו ארבעה משתנים:
>$$x,y,z,t$$
>כאשר $t$ מתאר את הזמן.
>משוואת החום במרחב נתונה כך:
> $$u_{t}=k(u_{xx}+u_{yy}+u_{zz})$$
> כאשר $k$ נקרא קבוע התפזרות החום, והיא משתנה בין חומר לחומר.
> נביט במשוואת חום יותר פשוטה, עם רק שני משתנים, $u(x,t)$. אפשר לדמיין שמשוואה זו מתארת את התפשטות החום לאורך מוט חד מימדי, ובמקרה זה:
> $$u_{t}=ku_{xx}$$
> אז, לדוגמה, תנאי התחלה ושפה למד"ח יכולים להיראות כך:
> $$\begin{align}
&u(x,0)=\sin (2x),\, 0\leq x\leq 2 \\[1ex]
&u(0,t)=t^{2},\, t\geq 0 \\[1ex]
&u(2,t)=0,t\geq 0
\end{align}$$


### פתרון אמיתי
>[!def] הגדרה: 
 >נאמר שהפתרון של מד"ח הוא **אמיתי** אם הוא [[../CAL1/CAL1_004 רציפות#רציפות|רציף]], מקיים את התנאים המופיעים בבעיה (תנאי ההתחלה והשפה) וגזיר ברציפות עד סדר המד"ר.

>[!notes] הערה: 
 >אם נרצה לומר כי פונקציה $f$ גזירה $n$ פעמים ברציפות מעל השדה הממשי, אנו נסמן זאת כך:
 >$$f\in C^{n}(\mathbb{R})$$

![](https://youtu.be/ToIXSwZ1pJU)

# משוואות מסדר ראשון

הצורה הכללית של מד"ח מסדר ראשון:
$$f({x}_{1},\dots ,x_{n},y({x}_{1}),\dots ,y(x_{n}),y_{{x}_{1}},\dots ,y_{x_{n}})=0$$

>[!example] דוגמה: 
 >מצאו פתרון של המשוואה:
 >$$u_{x}(x,y)=0$$
 >**פתרון:**
 >כל פונקציה שלא תלויה ב-$x$ תהווה פתרון למשוואה זו:
 >$$u(x,y)=f(y)$$
 >זהו פתרון כללי. דוגמה לפתרון פרטי הוא למשל $u_{1}(x,y)=\dfrac{y}{2}$.
 
 >[!example] דוגמה: 
 >פתרון את המד"ח הבא:
 >$$u_{y}=x+y$$
 >**פתרון:**
 >נבצע אינטגרציה לפי $y$, ונקבל את הפתרון הכללי:
 >$$u(x,y)=x\cdot y+\frac{y^{2}}{2}+g(x)$$
 >כאשר נדרוש ש-$g(x)\in C'(\mathbb{R})$ - כלומר, $g(x)$ פונקציה רציפה מעל $\mathbb{R}$.

>[!example] דוגמה: 
 >מצא פתרון של המשוואה:
 >$$v_{x}=\frac{1}{2}{x}^{2}-x-\frac{1}{2}y$$
 >המקיים את תנאי ההתחלה:
 >$$v(0,y)=\frac{1}{8}+e^{y}+\sin (y)$$
 >**פתרון:**
 >זהוי מד"ח מסדר 1 לינארית. נוכל פשוט לבצע אינטגרל לפי $x$:
 >$$v(x,y)=\int \frac{1}{2}x^{2}-x-\frac{1}{2}y \, \mathrm{d}x =\frac{x^{3}}{6}-\frac{x^{2}}{2}-\frac{1}{2}xy+c(y)$$
 >זהו הפתרון הכללי. נציב את התנאי ההתחלה:
 >$$v(0,y)=0-0-0+c(y)=\frac{1}{8}+e^{y}+\sin (y)$$
 >נקבל פתרון יחיד:
 >$$\boxed {
v(x,y)=\frac{x^{3}}{6}-\frac{x^{2}}{2}-\frac{1}{2}xy+\frac{1}{8}+e^{y}+\sin (y)
 }$$
 

**תרגיל:**
פתרו את המד"ח הבא:
$$u_{x}+u=0$$
**פתרון:**
ניזכר ב[[../DEQ1/DEQ1_002 גורם אינטגרציה, משוואה פרידה#אלגוריתם שיטת גורם האינטגרציה|גורם אינטגרציה]] ממד"ר, וניעזר באותו עיקרון. נחפש ג"א שתלוי ב-$x$:
$$\begin{gather}
\mu(x)=e^{\int 1 \, \mathrm{d}x }=e^{x} \\[1ex]
(u\cdot e^{x})'_{x}=0 \\[1ex]
u\cdot e^{x}=f(y) \\[1ex]
\boxed {
u(x,y)=f(y)\cdot e^{-x}
 } 
\end{gather}$$
כאשר $f\in C^{1}(\mathbb{R})$.

### #אלגוריתם: פתרון מד"ח באמצעות שיטות ממד"ר
אם במד"ח מופיעות נגזרות חלקיות רק לפי משתנה אחד, נוכל לפתור את המד"ח, כמד"ר לפי המשתנה הזה. למשתנה השני נתייחס כאל פרמטר (קבוע).
ז"א, קבוע אינטגרציה בפיתרון הסופי יהיה תלוי בו.

---


**תרגיל:**
נפתור את המד"ח מהתרגיל הקודם בשיטה שונה:
$$u_{x}+u=0$$
**פתרון:**
משוואה פרידה:
$$\begin{gather}
\dfrac{ \partial u }{ \partial x } =-u \\
\int \frac{1}{u} \, \mathrm{d}u=-\int  \, \mathrm{d}x \\
\ln(c \cdot u)=-x,\, \quad c\neq 0 \\
c \cdot u=e^{-x} \\
u=c \cdot e^{-x}
\end{gather}$$
כאשר נשים לב שחילקנו ב-$u$, ולמעשה $u=0$ הוא גם פתרון. נוכל לסכם שהפתרון הכללי:
$$\boxed {
u(x,y)=f(y)\cdot e^{-x}
 }$$
כאשר פתרון זה גם כולל את $u=0$.

**תרגיל:**
פתרו את המד"ח הבא:
$$u_{yy}-x^{2}\cdot u=0,\, \quad x>0$$
**פתרון:**
נפתור כמד"ר לפי $y$, כאשר $x$ הוא פרמטר.
פ"א:
$$\begin{gather}
r^{2}-x^{2}=0 \\
r_{1,2}=\pm x
\end{gather}$$
לכן הפתרונות הן:
$$e^{{r}_{1}\cdot y},\, e^{r_{2}\cdot y}$$
פתרון כללי:
$$u={c}_{1}\cdot e^{xy}+{c}_{2}\cdot e^{-xy}$$
ניזכר שאנחנו במד"ח:
$$\boxed {
u(x,y)=f(x)\cdot e^{xy}+g(x)\cdot e^{-xy}
 }$$
 כאשר נשים לב כי:
 $$f,g\in C^{2}(\mathbb{R}^{+})$$
 
**תרגיל:**
המד"ח הבא:
$$x^{2}\cdot u_{xy}+x\cdot u_{y}=y,\, \quad x>0$$
1. מצא פתרון כללי.
2. מצא פתרון פרטי המקיים:
	$$u(x,0)=0,\, \quad u_{y}(1,y)=y$$
	
**פתרון:**
1. נגדיר פונקציית עזר:
	$$v(x,y)=u_{y}$$
	לכן:
	$$u_{xy}=u_{yx}=(u_{y})_{x}=v_{x}$$
	אז נציב במשוואה:
	$$\begin{gather}
x^{2}\cdot v_{x}+x\cdot v=y
\end{gather}$$
	וכעת נוכל לפתור אותה כמד"ר לפי $x$, כאשר $y$ הוא פרמטר.
	$$v_{x}+\frac{1}{x}\cdot v=\frac{y}{x^{2}}$$
	ג"א:
	$$\begin{gather}
\mu(x)=e^{\int \frac{1}{x} \, \mathrm{d}x }=e^{\ln|x|}\underset{ x>0 }{ = }e^{\ln x}=x \\
(v\cdot x)'_{x}=\frac{y}{x} \\
v\cdot x=y\cdot \ln(x)+c \\
v= \dfrac{y\ln(x)}{x}+\frac{c}{x}
\end{gather}$$
	ניזכר כי זה מד"ח:
	$$v(x,y)= \dfrac{y\ln(x)}{x}+\frac{f(y)}{x}$$
	וניזכר כי עדיין לא באמת פתרנו:
	$$\begin{gather}
u=\int v \, \mathrm{d}y \\
\boxed {
u(x,y)= \frac{y^{2}\ln x}{2x}+\frac{1}{x}\cdot F(y)+G(x)
 }
\end{gather}$$
	כאשר $F(y)$ היא פונקציה קדומה של $f(y)$. בנוסף:
	$$\begin{gather}
F\in C^{2}(\mathbb{R}) \\
G\in C^{2}(\mathbb{R}^{+})
\end{gather}$$
2. נציב:
	$$\begin{align}
u(x,0)=\frac{1}{x}\cdot F(0)+G(x)=0 \tag{1}
\end{align}$$
	והשני:
	$$\begin{gather}
u_{y}(x,y)=\frac{y\cdot \ln x}{x}+\frac{1}{x}\cdot F'(y) \\[1ex]
u_{y}(1,y)=\dfrac{y\cdot \ln(1)}{1}+\frac{1}{1}\cdot F'(y)=y \\[2ex]
F'(y)=y  \\[2ex]
F(y)=\frac{y^{2}}{2}+c\tag{2}
\end{gather}$$
	נציב את $(2)$ ב-$(1)$:
	$$\begin{gather}
G(x)=-\frac{F(0)}{x} \\
F(0)=c \\
G(x)=-\frac{c}{x}
\end{gather}$$
	נציב בחזרה בפתרון:
	$$\begin{gather}
u(x,y)=\dfrac{y^{2}\cdot \ln x}{2x}+\frac{1}{x}\left( \frac{y^{2}}{2}+c \right)+\left( -\frac{c}{x} \right) \\
\boxed {
u(x,y)=\frac{y^{2}}{2x}(\ln x+1),\, \quad x>0
 }
\end{gather}$$


