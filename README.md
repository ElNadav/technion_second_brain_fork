# הקדמה
תיקייה זו היא אוסף כלל הסיכומים שלי בנושאים שונים. אפשר להתייחס לזה כמו מחברת אחת ענקית שמכילה תתי מחברות, אבל תאכלס זה פשוט תיקיות תחת תיקיות תחת תיקיות תחת תיקיות...

אז מה זה בעצם המחברת הזו? אפשר לחשוב על זה כמו ויקיפדיה, כשבכל עמוד יש לי קישורים להגדרות, משפטים ומסקנות מעמודים שונים ככה שבסוף נוצרת רשת שמקשרת בין כלל הנושאים:
<p align="center"><img width=600 src="README/graph_15_01_2023.png"></p>

ברוב הנושאים קשה לי להבין מה לעזאזל המרצה התכוון כשהוא מתחיל למלמל לעצמו מילים כמו ווירשטאסט, לגרנג', קלאוזיוס-קליפרון, אינטגרביליות וכו'. אז פרשתי לצנזור וסיכמתי לעצמי בשפה שאני מבין, ובתקווה, אולי גם אתם תבינו.
כל אחד חופשי לקחת את מה שיש פה ולהרחיב ולשנות כרצונו.

דוגמאות לפורמט הסיכום:

<p align="center"><img width=600 src="README/example_1.png"></p>
<p align="center"><img width=600 src="README/example_2.png"></p>

ישנם נושאים שבהם לא הרחבתי יותר מאשר המרצה, ואולי אפילו אין שום דוגמאות או תרגילים. אילו כנראה נושאים שבהם לא היה לי כוח לסכם, או, וזה בסבירות יותר גבוהה - שלא התחלתי להקליד ולהשתמש בשיטת סיכום זו כשלימדו את החומר. זה למה רוב הסיכומים היותר טובים יהיו לקראת סוף סמסטר א'.

### שימו לב!
אוסף זה של מחברות עלול להכיל שגיאות. הוא אוסף של סיכומים שאני כותב לעצמי - מטרתו היא לא לאסוף מידע אקדמי לציבור הרחב. לכן, אין להתייחס אליו כמו ספר אקדמי.
בנוסף, שימו לב כי המחברת הזאת תמיד מתעדכנת.
---

המחברת הזו היא תוצר של מאות שעות עבודה, אז אשמח אם:

<p align="center">
<a href="https://www.youtube.com/watch?v=dQw4w9WgXcQ&ab_channel=RickAstley" target="_blank" rel="noopener noreferrer">
<img src="https://www.buymeacoffee.com/assets/img/guidelines/download-assets-sm-1.svg">
</a>
</p>

# הוראות שימוש
ישנן שתי דרכים להשתמש במחברת זו. כך או כך בשביל שתיהן כדאי להתקין את תוכנת [Obsidian](https://obsidian.md/), מהסיבה הפשוטה שלמרות שרוב התוכן רשום ב-Markdown, הוא לא כל כך קריא ב-GitHub.

אם אתם מכירים git ואת GitHub, סומך עליכם שתדעו איך להוריד את מחברת זו. אם לא, ממליץ לכם לעשות את הדבר הבא:

הורידו את [המחברת](https://github.com/NuclearGandhi/Technion_Second_Brain/archive/refs/heads/master.zip), ושימו את תוכן ה-zip במקום לבחירתכם.

אחרי שמתקינים את התוכנה, פותחים `Vault` חדש, ומכוונים אותו למקום בו שמרתם את המחברת שהורדתם.

אם אתם מעוניינים ברק לקרוא את הסיכומים, ולא לשנות/להרחיב, תלחצו על האייקון של הספר בצד ימין למעלה - הוא יעביר אתכם ל-Reading View. כדאי לכם גם לשנות את השיטת תצוגה הזו לברירת מחדל, אז כנסו להגדרות בכרטיסייה השמאלית, שמה תוכלו להגדיר את זה ועוד המון כלים עיצוביים אחרים לטעמכם.

ל-Obsidian יש גם אפליקצייה ל-iOS ול-Android, אז אתם יכולים גם להשתמש בסיכומים בטבלט שלכם, שזה איך אני מקליד את רוב הסיכומים בזמן ההרצאות.
